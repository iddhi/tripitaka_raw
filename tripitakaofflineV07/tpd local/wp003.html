<html>
<head>
<title>ธัมมโชติ - อริยบุคคล 8 ประเภทและการละกิเลส</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h3>
อริยบุคคล 8 ประเภทและการละกิเลส</h3></div>
<br />
ผู้ที่เจริญวิปัสสนากรรมฐานไปตามลำดับขั้น 
  ได้รู้ได้เห็นธรรมชาติรวมทั้งความเป็นไปต่าง ๆ ของรูป/นาม หรือกาย/ใจ มากขึ้นเรื่อยๆ ได้เห็นถึงความไม่เที่ยง เป็นทุกข์ เป็นอนัตตา ไม่น่ารักน่าใคร่น่าปรารถนา ไม่สามารถยึดมั่นถือมั่นได้เพราะไม่อยู่ในอำนาจจึงไม่เป็นไปอย่างที่ใจต้องการ ฯลฯ จนกระทั่ง<span class="im1">จิตคลายความยึดมั่นในสิ่งทั้งปวงลงไปอย่างถาวร</span> 
  คือความยึดมั่นถือมั่นในระดับนั้นจะไม่เกิดขึ้นอีกเลย เพราะเห็นชัดด้วยปัญญาของตนเองอย่างแท้จริง 
  จนหมดความเคลือบแคลงและความลังเลสงสัยใดๆ ทั้งปวงแล้วนั้น จะได้ชื่อว่าเป็น<span class="im1">อริยบุคคล</span> 
  คือ<span class="im1">บุคคลอันประเสริฐนะครับ</span> ซึ่งจำแนกอย่างละเอียดได้ <span class="im1">8 
  ประเภท ตามลำดับขั้นของการละกิเลส หรือตามลำดับขั้นของความยึดมั่นถือมั่นนั้นครับ</span><br />
<span class="im1"><br /></span>
ก่อนจะกล่าวถึงอริยบุคคลขั้นต่างๆ นั้น จะขออธิบายถึงความเจริญก้าวหน้าในการทำวิปัสสนากรรมฐานตั้งแต่เริ่มต้นก่อนนะครับ เพื่อจะได้เข้าใจเรื่องของอริยบุคคลได้ง่ายขึ้น ดังนี้ครับ<br />
<br />
บุคคลทั่วๆ ไปที่ยังมีความยึดมั่นถือมั่นในสิ่งต่างๆ อยู่อย่างปกติทั่วไปนั้นได้ชื่อว่า<span class="im1">ปุถุชน</span> 
  (ปุถุ แปลว่าหนา) คือ<span class="im1">ชนผู้หนาแน่นด้วยกิเลส</span>นั่นเองครับ ปุถุชนนั้นแบ่งได้ <span class="im1">2 ระดับ</span>คือ<br />
<ol>
<li><span class="im2"><b>อันธปุถุชน</b></span> คือปุถุชนที่มืดบอดต่อธรรมมาก จิตใจหยาบกระด้าง
     เป็นผู้ยากแก่การรู้ธรรม</li>
<li><span class="im2"><b>กัลยาณปุถุชน</b></span> คือปุถุชนที่แม้จะยังมีกิเลสหนาแน่นอยู่
    แต่จิตใจก็มีความประณีต เบาสบายกว่าอันธปุถุชน จึงเข้าถึงธรรมได้ง่ายกว่านะครับ</li>
</ol>
เมื่อบุคคลใดได้เจริญวิปัสสนากรรมฐานมากขึ้นเรื่อยๆ แล้ว ก็จะเกิด<span class="im1">ปัญญา</span>มองเห็นธรรมชาติที่แท้จริงของสิ่งต่างๆ มากขึ้นเรื่อย ๆ ที่เรียกว่า<span class="im1">ญาณ</span>ขั้นต่างๆ นะครับ (คำว่าญาณนี้เป็นชื่อของปัญญาในวิปัสสนา 
  ต่างจาก<span class="im1">ฌาน</span>ซึ่งเป็นขั้นต่าง ๆ ของสมาธิ) จนกระทั่งปัญญาญาณนั้นแก่กล้าจนสามารถทำลายความยึดมั่นถือมั่นในสิ่งต่างๆ อย่างถาวร อันเป็นผลให้กิเลสที่เกิดจากความยึดมั่นในขั้นนั้นถูกทำลายลงไปอย่างสิ้นเชิง 
  จิตในขณะที่เห็นแจ้งในความที่ไม่สามารถยึดมั่นในสรรพสิ่งทั้งปวงได้อย่างชัดเจน 
  จนสามารถทำลายกิเลสได้นี้เรียกว่า<span class="im1"><b>มรรคจิต</b>ครับ</span> ซึ่งจะเกิดขึ้นเพียงแค่ขณะจิตเดียว 
  คือเกิดอาการปิ๊งขึ้นมาแว้ปเดียว กิเลสและความยึดมั่นในขั้นนั้นก็จะไม่เกิดขึ้นอีกเลยครับ<br />
<br />
บุคคลในขณะที่มรรคจิตเกิดขึ้นนี้เรียกว่า<span class="im1"><b>มรรคบุคคล</b></span> 
  ซึ่งนับเป็นอริยบุคคลประเภทหนึ่งครับ<br />
<br />
บุคคลจะเป็นมรรคบุคคลแค่เพียงชั่วขณะจิตเดียวเท่านั้นนะครับ หลังจากนั้นก็จะได้ชื่อว่า<span class="im1"><b>ผลบุคคล</b></span>&nbsp;คือบุคคลผู้เสวยผลจากมรรคนั้นอยู่นั่นเองครับ จนกว่ามรรคจิตในขั้นที่สูงขึ้นไปจะเกิดขึ้นอีกครั้งเพื่อทำลายความยึดมั่นและกิเลสที่ประณีตขึ้นไปอีกก็จะกลายเป็นมรรคบุคคลในขั้นที่สูงขึ้นไปนั้นหนึ่งขณะจิต แล้วก็จะกลายเป็นผลบุคคลในขั้นใหม่นั้นต่อไปนะครับ มรรคจิตแต่ละขั้นนั้นจะเกิดขึ้นเพียงครั้งเดียวเท่านั้นนะครับ แล้วจะไม่เกิดขึ้นในขั้นเดิมซ้ำอีกเลย 
  จะเกิดก็แต่ขั้นที่สูงขึ้นไปเท่านั้นครับ เพราะความยึดมั่นในขั้นที่ถูกทำลายไปแล้วจะไม่มีโอกาสกลับมาให้ทำลายได้อีกเลยครับ<br />
<br />
<span class="im2">อริยบุคคล 
  8 ประเภท</span>นั้นประกอบด้วย<span class="im2">มรรคบุคคล 4 ประเภท</span> และ<span class="im2">ผลบุคคล
  4 ประเภทนะครับ</span>&nbsp;คือ<br />
<ol>
<li><span class="im2"><b> โสดาปัตติมรรคบุคคล</b></span> คือบุคคลในขณะที่มรรคจิตเกิดขึ้นเป็นครั้งแรก 
    ที่เรียกว่า<span class="im1">โสดาปัตติมรรคจิต</span> โสดาปัตติมรรคบุคคลนี้นับเป็น<span class="im1">อริยบุคคลขั้นแรก</span> 
    และได้ชื่อว่า<span class="im1">เป็นผู้หยั่งลงสู่กระแสพระนิพพานแล้วครับ</span> 
    มรรคจิตในขั้นนี้จะทำลายกิเลสได้ดังนี้คือ<br />
    (ในที่นี้จะใช้สังโยชน์ ซึ่งเป็นรูปแบบหนึ่งของการแบ่งประเภทของกิเลส เป็นหลักในการอธิบายนะครับ - ดูเรื่อง<span class="im2"><a href="wp002.html" target="_blank">สังโยชน์ 10</a></span> ประกอบนะครับ)<br />
    </li>
<ul>
<li> สักกายทิฏฐิ</li>
<li> วิจิกิจฉา</li>
<li> สีลพตปรามาส    </li>
</ul>
</ol>
<blockquote>
รวมทั้งโลภะ (ความโลภ) โทสะ (ความโกรธ, ขัดเคืองใจ, กังวลใจ, เครียด, กลัว)
    โมหะ (ความหลง คือไม่รู้ธรรมชาติที่แท้จริงของสรรพสิ่ง) ในขั้นหยาบอื่น ๆ อันจะเป็นผลให้ต้องไปเกิดในอบายภูมิ
    (เดรัจฉาน, เปรต, อสุรกาย, นรก) ด้วยครับ พูดง่ายๆ ก็คือกิเลสหยาบๆ ทั้งหลายที่สามารถส่งผลให้ไปเกิดในอบายภูมิได้จะถูกทำลายไปทั้งหมดในขั้นนี้ครับ<br />
<br /></blockquote>
<ol start="2">
<li><span class="im2"><b>โสดาปัตติผลบุคคล</b></span> หรือที่เรียกกันทั่วไปว่า<span class="im1"><b>โสดาบัน</b></span> 
    คือผู้ที่ผ่านโสดาปัตติมรรคมาแล้วนะครับ<br />
    คุณสมบัติที่สำคัญของโสดาบันก็คือ<br />
    <ul>
<li> พ้นจากอบายภูมิตลอดไป คือจะไม่ไปเกิดในอบายภูมิอีกเลยครับ เพราะจิตใจมีความประณีตเกินกว่าที่จะไปเกิดในภูมิเหล่านั้นได้
        (ใครจะไปเกิดในภูมิใดนั้น ขึ้นกับสภาพจิตตอนใกล้ตายที่เรียกว่า<span class="im1">มรณาสันนวิถีนะครับถ้า</span>ขณะใกล้ตายนั้นจิตมีสภาพเป็นอย่างไร ก็จะส่งผลให้ไปเกิดใหม่ในภูมิที่มีสภาพใกล้เคียงกับสภาพจิตนั้นมากที่สุดครับ)<br />
          <br />
      </li>
<li> อีกไม่เกิน 7 ชาติจะบรรลุเป็นพระอรหันต์ครับ<br />
        <br />
      </li>
<li> มีศรัทธาในพระรัตนตรัยอย่างมั่นคง ไม่ง่อนแง่นคลอนแคลน จะไม่คิดเปลี่ยนศาสนาอีกเลยครับ เพราะได้เห็นถึงแก่นแท้ของศาสนาแล้วว่าเป็นคำสอนที่ถูกตรงเพียงใด<br />
        <br />
      </li>
<li> มีศีล 5 บริบูรณ์ (ไม่ใช่แค่บริสุทธิ์นะครับ) คือความบริสุทธิ์ของศีลนั้นเกิดจากความบริสุทธ์/ความประณีตของจิตใจจริงๆ ไม่ใช่ใจอยากทำผิดศีลแต่สามารถข่มใจไว้ได้ คือ<span class="im1">ใจสะอาดจนเกินกว่าจะทำผิดศีลห้าได้นั่นเองครับ</span><br />
        <br />
        </li>
</ul>
</li>
<li><span class="im2"><b>สกทาคามีมรรคบุคคล</b></span> หรือ<span class="im2"><b>สกิทาคามีมรรคบุคคล</b></span> 
    คือบุคคลที่เจริญวิปัสสนาต่อไปอีกจนกระทั่ง มรรคจิตเกิดขึ้นเป็นครั้งที่ 2 ที่เรียกว่า<span class="im1">สกทาคามีมรรคจิตนะครับ</span> 
    มรรคจิตในขั้นนี้ไม่สามารถทำลายกิเลสตัวใหม่ให้หมดไปได้อย่างสิ้นเชิงเหมือนมรรคจิตขั้นอื่นๆ นะครับ เป็นแต่เพียงทำให้ โลภะ โทสะเบาบางลงเท่านั้นครับ โดยเฉพาะกามฉันทะและปฏิฆะ <span class="im1">ถึงแม้ว่าความยึดมั่นที่มีอยู่จะน้อยลงไปก็ตาม</span> 
    ทั้งนี้เพราะกามฉันทะและปฏิฆะนั้นมีกำลังแรงเกินกว่า จะถูกทำลายไปได้ง่ายๆ นั่นเองครับ<br />
  <br />
  </li>
<li><span class="im2"><b>สกทาคามีผลบุคคล</b></span> หรือ<span class="im2"><b>สกิทาคามีผลบุคคล</b></span> คือผู้ที่ผ่านสกทาคามีมรรคมาแล้วนั่นเองครับ<br />
    คุณสมบัติสำคัญของสกทาคามีผลบุคคลก็คือ ถ้ายังไม่สามารถบรรลุธรรมที่สูงขึ้นไปได้ในชาตินี้
    ก็จะกลับมา<span class="im1">เกิดในกามภูมิอีกเพียงครั้งเดียว</span>ก็จะบรรลุธรรมที่สูงขึ้นไปได้
    แล้วจะพ้นจากกามภูมิตลอดไปครับ เพราะอริยบุคคลขั้นนี้เป็นขั้นสุดท้ายที่จะเกิดในกามภูมิได้อีก<br />
    คำว่า<span class="im1">กามภูมิ</span>นั้นได้แก่ สวรรค์ 6 ชั้น มนุษยภูมิ 
    เดรัจฉาน เปรต อสุรกาย นรก แต่สกทาคามีบุคคลนั้นพ้นจากอบายภูมิไปแล้วตั้งแต่ตอนเป็นโสดาบัน
    จึงเกิดได้เพียงในสวรรค์ และมนุษย์เท่านั้นนะครับ<br />
    <br />
  </li>
<li><span class="im2"><b>อนาคามีมรรคบุคคล</b></span> คือบุคคลที่เจริญวิปัสสนาต่อไปอีกจนกระทั่งมรรคจิตเกิดขึ้นเป็นครั้งที่ 3 ที่เรียกว่า<span class="im1">อนาคามีมรรคจิตนะครับ</span> 
    ทำลายกิเลสได้เด็ดขาดเพิ่มขึ้นอีก 2 ตัวคือ<br />
    <ul>
<li> กามฉันทะ</li>
<li> ปฏิฆะ<br />
        <br />
      </li>
</ul>
</li>
<li><span class="im2"><b> อนาคามีผลบุคคล</b></span> คือผู้ที่ผ่านอนาคามีมรรคมาแล้วครับ<br />
    คุณสมบัติที่สำคัญของอนาคามีผลบุคคลคือ ถึงจะยังไม่บรรลุเป็นพระอรหันต์ ก็จะไม่กลับมาเกิดในกามภูมิอีกเลยครับเพราะความยินดีพอใจในกามได้ถูกทำลายไปแล้ว แต่จะไปเกิดในภูมิที่พ้นจากเรื่องของกามคือรูปภูมิ หรืออรูปภูมิเท่านั้น (ดูหัวข้อรูปราคะ 
    และอรูปราคะในเรื่อง<a href="wp002.html" target="_blank">สังโยชน์ 10</a> ประกอบนะครับ)<br />
    ในรูปภูมิ 16 ชั้นนั้น จะมีอยู่ 5 ชั้นที่เป็นที่เกิดของอนาคามีผลบุคคลโดยเฉพาะซึ่งรวมเรียกว่า<span class="im1">สุทธาวาสภูมิครับ</span>&nbsp;ดังนั้นในสุทธาวาสภูมิทั้ง 
    5 ชั้นนี้จึงมีเฉพาะอนาคามีผลบุคคล อรหัตตมรรคบุคคล และพระอรหันต์ (ที่บรรลุเป็นพระอรหันต์ในภูมินี้แล้วยังมีชีวิตอยู่) 
    เท่านั้นครับ<br />
    <br />
    สุทธาวาสภูมิ 5 ชั้นประกอบด้วย<br />
    <ul>
<li> อวิหาภูมิ</li>
<li> อตัปปาภูมิ</li>
<li> สุทัสสาภูมิ</li>
<li> สุทัสสีภูมิ</li>
<li> อกนิฏฐาภูมิ<br />
        <br />
        </li>
</ul>
</li>
<li><span class="im2"><b>อรหัตตมรรคบุคคล</b></span> คือบุคคลที่เจริญวิปัสสนาต่อไปอีกจนกระทั่งมรรคจิตเกิดขึ้นเป็นครั้งที่ 4 ที่เรียกว่า<span class="im1">อรหัตตมรรคจิต</span> 
    ทำลายกิเลสที่เหลือทุกตัวได้อย่างหมดสิ้น จนไม่มีกิเลสใดๆ เหลืออีกเลยนะครับ สังโยชน์ที่มรรคจิตขั้นนี้ทำลายไป 
    ได้แก่<br />
    <ul>
<li> รูปราคะ</li>
<li> อรูปราคะ</li>
<li> มานะ</li>
<li> อุทธัจจะ</li>
<li> อวิชชา<br />
        <br />
        </li>
</ul>
</li>
<li><span class="im2"><b>อรหัตตผลบุคคล</b></span> หรือที่เรียกกันทั่วไปว่า<span class="im1"><b>พระอรหันต์</b></span> 
    คือผู้ที่ปราศจากกิเลสอย่างสิ้นเชิงแล้ว เพราะกิเลสตัวสุดท้ายถูกทำลายไปในขณะแห่งอรหัตตมรรคจิตที่ผ่านมาแล้วครับ เป็นผู้ที่<span class="im1">พ้นจากทุกข์ทางใจทั้งปวง</span>เพราะไม่ยึดมั่นในสิ่งใดเลย 
    แต่ยังคง<span class="im1">ต้องทนกับทุกข์ทางกายต่อไป</span>จนกว่าจะปรินิพพาน 
  เพราะตราบใดที่ยังมีร่างกายอยู่ก็ไม่อาจพ้นจากทุกข์ทางกายไปได้นะครับ</li>
</ol>
<h3>
นิพพานนั้นมี 
  2 ชนิด คือ</h3>
<ol>
<li><span class="im2"><b>สอุปาทิเสสนิพพาน</b></span> หรือ<span class="im2">นิพพานเป็น</span> หมายถึง<span class="im1">นิพพานที่ยังมีส่วนเหลือนะครับ&nbsp;</span>คือกิเลสทั้งหลายดับไปหมดแล้ว
    พ้นจากทุกข์ทางใจทั้งปวงแล้ว แต่ยังมีร่างกายอยู่ ทำให้ต้องทนทุกข์ทางกายต่อไปอีก
    ได้แก่<span class="im1">พระอรหันต์ที่ยังมีชีวิตอยู่</span>นั่นเองครับ<br />
    <br />
  </li>
<li><span class="im2"><b>อนุปาทิเสสนิพพาน</b></span> หรือ<span class="im2">นิพพานตาย</span> หมายถึง<span class="im1">นิพพานโดยไม่มีส่วนเหลือ</span> คือพ้นจากทุกข์ทั้งปวงทั้งทางกายและทางใจอย่างสิ้นเชิง ได้แก่<span class="im1">พระอรหันต์ที่ตายแล้ว</span>นั่นเองครับ ซึ่งเรียกได้อีกอย่างว่า<span class="im1"><b>ปรินิพพาน</b></span> (ปริ = โดยรอบ, 
    ปรินิพพาน = นิพพานโดยรอบทุกส่วน คือทั้งร่างกายและจิตใจ คือนิพพานจากทุกข์ทั้งปวงนั่นเองครับ) </li>
</ol>
พระพุทธเจ้าทรงเปรียบเทียบชีวิตในวัฏสงสารว่า 
    <span class="im1">ปุถุชน</span>ทั้งหลายเหมือนผู้คนที่ผุดๆ โผล่ๆ อยู่กลางน้ำลึก 
  ต้องทนทุกข์ทรมานสำลักน้ำอยู่อย่างไม่รู้อนาคต ต้องเสี่ยงภัยจากปลาร้ายทั้งหลายนะครับ&nbsp;<span class="im1">โสดาบัน</span>เปรียบเหมือนผู้ที่พยุงตัวพ้นจากผิวน้ำขึ้นมาได้ 
  จนสามารถมองเห็นฝั่ง (แห่งพระนิพพาน) แล้วเตรียมตัวว่ายเข้าหาฝั่งนั้น <span class="im1">สกทาคามีบุคคล</span>เปรียบเหมือนผู้ที่กำลังว่ายเข้าหาฝั่ง 
  <span class="im1"> อนาคามีบุคคล</span>เปรียบเหมือนผู้ที่เข้าใกล้ชายฝั่งมาก 
  คือถึงจุดที่น้ำตื้นพอที่จะหยั่งเท้าถึงพื้นดินได้ แล้วเดินลุยน้ำเข้าหาฝั่ง จึงพ้นจากการสำลักน้ำแล้ว 
  <span class="im1">พระอรหันต์</span>เปรียบเหมือนผู้ที่เดินขึ้นฝั่งได้เรียบร้อยแล้ว 
  พ้นจากอันตรายทั้งปวงแล้ว รอวันปรินิพพานอยู่ครับ<br />
<br />
ท่านผู้อ่านอยากอยู่ในสภาพไหนก็เลือกเอานะครับ<br />
<br />
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
