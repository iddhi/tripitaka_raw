<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>





<meta http-equiv="Content-Type" content="text/html; charset=windows-874"><title>พระไตรปิฎกเล่มที่ ๒๒-๑ สุตตันตปิฎกที่ ๑๔ อังคุตตรนิกาย ปัญจก ฉักกนิบาต</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๒๒-๑ สุตตันตปิฎกที่ ๑๔ อังคุตตรนิกาย ปัญจก ฉักกนิบาต<br>
  <br>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br> 
  ๑. เสขพลวรรค ๑.สังขิตตสูตร<br>
  <br>
พระสุตตันตปิฎก<br>
อังคุตตรนิกาย ปัญจกนิบาต<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br>
<br>
๑. ปฐมปัณณาสก์<br>
  ๑. เสขพลวรรค<br>
  หมวดว่าด้วยเสขพละ๑<br>
  ๑. สังขิตตสูตร<br>
ว่าด้วยเสขพละโดยย่อ</p>
<p> [๑] ข้าพเจ้า๒ได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ พระเชตวัน อารามของอนาถบิณฑิก-<br>
  เศรษฐี เขตกรุงสาวัตถี ณ ที่นั้นแล พระผู้มีพระภาคได้รับสั่งเรียกภิกษุทั้งหลายมา<br>
  ตรัสว่า ภิกษุทั้งหลาย ภิกษุเหล่านั้นทูลรับสนองพระดำรัสแล้ว พระผู้มีพระภาคจึง<br>
  ได้ตรัสเรื่องนี้ว่า</p>
<p class="footer">เชิงอรรถ :<br>
  ๑ เสขพละ หมายถึงกำลังของพระเสขบุคคล ๗ จำพวก คือ (๑) พระโสดาบัน (๒) ท่านผู้ปฏิบัติเพื่อทำ<br>
  ให้แจ้งโสดาปัตติผล (๓) พระสกทาคามี (๔) ท่านผู้ปฏิบัติเพื่อทำให้แจ้งสกทาคามิผล
  (๕) พระอนาคามี<br>
  (๖) ท่านผู้ปฏิบัติเพื่อทำให้แจ้งอนาคามิผล (๗) ท่านผู้ปฏิบัติเพื่อทำให้แจ้งอรหัตตผล
  (องฺ.ปญฺจก.อ.<br>
  ๓/๑/๑) และดู ที.ปา.๑๑/๓๓๓/๒๒๔<br>
  ๒ คำว่า ข้าพเจ้า ในตอนเริ่มต้นของพระสูตรนี้ และพระสูตรอื่น ๆ ในเล่มนี้ หมายถึง
  พระอานนท์<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๒. วิตถตสูตร</p>
<p>
  ภิกษุทั้งหลาย เสขพละ ๕ ประการ<br>
  เสขพละ ๕ ประการ อะไรบ้าง คือ<br>
  <br>
  ๑. สัทธาพละ  (กำลังคือศรัทธา)<br>
  ๒. หิริพละ (กำลังคือหิริ)<br>
  ๓. โอตตัปปพละ (กำลังคือโอตตัปปะ)<br>
  ๔. วิริยพละ (กำลังคือวิริยะ)<br>
  ๕. ปัญญาพละ (กำลังคือปัญญา)<br>
  <br>
  ภิกษุทั้งหลาย เสขพละ ๕ ประการนี้แล<br>
  เพราะเหตุนั้นแล เธอทั้งหลายพึงสำเหนียกอย่างนี้ว่า เราทั้งหลายจักเป็นผู้<br>
  ประกอบด้วยสัทธาพละ หิริพละ โอตตัปปพละ วิริยพละ และปัญญาพละ อันเป็น<br>
  เสขพละ ภิกษุทั้งหลาย เธอทั้งหลายพึงสำเหนียกอย่างนี้แล<br>
  เมื่อพระผู้มีพระภาคตรัสอย่างนี้ ภิกษุเหล่านั้นมีใจยินดีต่างชื่นชมภาษิตของ<br>
  พระผู้มีพระภาค</p>

<p class="nc">
  สังขิตตสูตรที่ ๑ จบ<br>
<br>
๒. วิตถตสูตร<br>
  ว่าด้วยเสขพละโดยพิสดาร</p>
<p>
  [๒] ภิกษุทั้งหลาย เสขพละ ๕ ประการนี้<br>
  เสขพละ ๕ ประการ อะไรบ้าง คือ<br>
<br>
  ๑. สัทธาพละ ๒. หิริพละ<br>
  ๓. โอตตัปปพละ ๔. วิริยพละ<br>
  ๕. ปัญญาพละ<br>
<br>
  สัทธาพละ เป็นอย่างไร<br>
  คือ อริยสาวกในธรรมวินัยนี้เป็นผู้มีศรัทธา คือเชื่อปัญญาเครื่องตรัสรู้ของ<br>
  ตถาคตว่า แม้เพราะเหตุนี้ พระผู้มีพระภาคพระองค์นั้น เป็นพระอรหันต์ ตรัสรู้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๒. วิตถตสูตร</p>
<p>
  ด้วยพระองค์เองโดยชอบ เพียบพร้อมด้วยวิชชาและจรณะ เสด็จไปดี รู้แจ้งโลก<br>
  เป็นสารถีฝึกผู้ที่ควรฝึกได้อย่างยอดเยี่ยม เป็นศาสดาของเทวดาและมนุษย์ทั้งหลาย<br>
  เป็นพระพุทธเจ้า เป็นพระผู้มีพระภาค๑ นี้เรียกว่า สัทธาพละ</p>
<p class="footer">เชิงอรรถ :<br>
  ๑ พระพุทธคุณทั้ง ๙ บทนี้ แต่ละบทมีอรรถอเนกประการ คือ<br>
  ๑. ชื่อว่า เป็นพระอรหันต์ เพราะห่างไกลจากกิเลส, เพราะกำจัดข้าศึกคือกิเลส, เพราะหักซี่กำแห่ง<br>
  สังสาระคือการเวียนว่ายตายเกิด, เพราะเป็นผู้ควรรับไทยธรรม, เพราะไม่ทำบาปในที่ลับ<br>
  ๒. ชื่อว่า ตรัสรู้ด้วยพระองค์เองโดยชอบ เพราะตรัสรู้ธรรมทั้งปวงโดยชอบและด้วยพระองค์เอง<br>
  ๓. ชื่อว่า เพียบพร้อมด้วยวิชชาและจรณะ คำว่า วิชชา หมายถึงวิชชา ๓ และวิชชา ๘
  ดังนี้คือ<br>
  วิชชา ๓ ได้แก่ (๑) ปุพเพนิวาสานุสสติญาณ ความรู้ที่ให้ระลึกชาติได้ (๒) จุตูปปาตญาณ
  ความรู้จุติ(ตาย)<br>
  และอุบัติ(เกิด) ของสัตว์ (๓) อาสวักขยญาณ ความรู้ที่ทำให้สิ้นอาสวะ วิชชา ๘ ได้แก่
  (๑) วิปัสสนาญาณ<br>
  ญาณที่เป็นวิปัสสนา (๒) มโนมยิทธิ มีฤทธิ์ทางใจ (๓) อิทธิวิธิ แสดงฤทธิ์ได้ต่าง
  ๆ (๔) ทิพพโสต หูทิพย์<br>
  (๕) เจโตปริยญาณ รู้จักกำหนดจิตผู้อื่นได้ (๖) ปุพเพนิวาสานุสสติญาณ ความรู้ที่ให้ระลึกชาติได้
  (๗) ทิพพ-<br>
  จักขุ ตาทิพย์ หรือเรียกว่าจุตูปปาตญาณ (๘) อาสวักขยญาณ ความรู้ที่ทำให้สิ้นอาสวะ
  คำว่า จรณะ<br>
  หมายถึงจรณะ ๑๕ ได้แก่ (๑) สีลสัมปทา ความถึงพร้อมด้วยศีล (๒) อินทรีย์สังวร การสำรวมอินทรีย์<br>
  (๓) โภชเนมัตตัญญุตา ความเป็นผู้รู้จักประมาณในการบริโภค (๔) ชาคริยานุโยค การหมั่นประกอบ<br>
  ความเพียรเป็นเครื่องตื่น (๕) มีศรัทธา (๖) มีหิริ (๗) มีโอตตัปปะ (๘) เป็นพหูสูต
  (๙) วิริยารัมภะ<br>
  ปรารภความเพียร (๑๐) มีสติมั่นคง (๑๑) มีปัญญา (๑๒) ปฐมฌาน (๑๓) ทุติยฌาน (๑๔)
  ตติยฌาน<br>
  (๑๕) จตุตถฌาน<br>
  ๔. ชื่อว่า ผู้เสด็จไปดี เพราะทรงดำเนินรุดหน้าไปไม่หวนกลับคืนมาหากิเลสที่ทรงละได้แล้ว
  และยังมี<br>
  อรรถว่าตรัสไว้ดี เพราะทรงกล่าวคำที่ควรในฐานะที่ควร<br>
  ๕. ชื่อว่า ผู้รู้แจ้งโลก เพราะทรงรู้แจ้งโลก เหตุเกิดโลก ความดับโลก วิธีปฏิบัติให้ลุถึงความดับโลก<br>
  (ทุกข์ สมุทัย นิโรธ มรรค)และทรงรู้แจ้งโลกทั้ง ๓ คือสังขารโลก สัตวโลก โอกาสโลก<br>
  ๖. ชื่อว่า สารถีฝึกผู้ที่ควรฝึกได้อย่างยอดเยี่ยม เพราะทรงฝึกฝนคนที่ควรฝึกฝน
  ทั้งเทวดา มนุษย์<br>
  สัตว์ดิรัจฉานด้วยอุบายต่าง ๆ<br>
  ๗. ชื่อว่า เป็นศาสดาของเทวดาและมนุษย์ทั้งหลาย เพราะทรงสั่งสอนทั้งเทวดาและมนุษย์ด้วย<br>
  ประโยชน์ในโลกนี้และประโยชน์ในโลกหน้า ผู้ปฏิบัติตามแล้วสำเร็จมรรคผลในโลกนี้บ้าง
  จุติไปเกิดใน<br>
  สวรรค์กลับมาฟังธรรมแล้วสำเร็จผลบ้าง ทรงช่วยเหลือหมู่สัตว์ให้พ้นความกันดารคือความเกิด<br>
  ๘. ชื่อว่า เป็นพระพุทธเจ้า เพราะทรงรู้สิ่งที่ควรรู้ทั้งหมดด้วยพระองค์เองและทรงสอนผู้อื่นให้รู้ตาม<br>
  ๙. ชื่อว่า เป็นพระผู้มีพระภาค เพราะ (๑) ทรงมีโชค (๒) ทรงทำลายข้าศึกคือกิเลส
  (๓) ทรงประกอบ<br>
  ด้วยภคธรรม ๖ ประการ (คือ ความเป็นใหญ่เหนือจิตของตน, โลกุตตรธรรม, ยศ, สิริ,
  ความสำเร็จประโยชน์<br>
  ตามต้องการ และความเพียร) (๔) ทรงจำแนกแจกแจงธรรม (๕) ทรงเสพอริยธรรม (๖) ทรงคายตัณหา<br>
  ในภพทั้งสาม (๗) ทรงเป็นที่เคารพของชาวโลก (๘) ทรงอบรมพระองค์ดีแล้ว (๙) ทรงมีส่วนแห่งปัจจัย
  ๔<br>
  เป็นต้น (ตามนัย วิ.อ. ๑/๑/๑๐๓-๑๑๘, สารตฺถ.ฏีกา ๑/๒๗๐, วิสุทธิ. ๑/๑๒๔-๑๔๕/๒๑๕-๒๓๒)<br>
  อนึ่ง พุทธคุณนี้ท่านแบ่งเป็น ๑๐ ประการ โดยแยกพุทธคุณข้อ ๖ เป็น ๒ ประการ คือ
  (๑) เป็นผู้<br>
  ยอดเยี่ยม (๒) เป็นสารถีฝึกผู้ที่ควรฝึกได้ (วิสุทธิ. ๑/๑๓๘-๑๓๙/๒๒๖-๒๒๗, วิ.อ.
  ๑/๑/๑๑๒-๑๑๓)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๒. วิตถตสูตร</p>
<p>
  หิริพละ เป็นอย่างไร<br>
  คือ อริยสาวกในธรรมวินัยนี้เป็นผู้มีหิริ คือละอายต่อกายทุจริต วจีทุจริต<br>
  มโนทุจริต ละอายต่อการประกอบบาปอกุศลธรรมทั้งหลาย นี้เรียกว่า หิริพละ<br>
<br>
  โอตตัปปพละ เป็นอย่างไร<br>
  คือ อริยสาวกในธรรมวินัยนี้เป็นผู้มีโอตตัปปะ คือสะดุ้งกลัวต่อกายทุจริต<br>
  วจีทุจริต มโนทุจริต สะดุ้งกลัวต่อการประกอบบาปอกุศลธรรมทั้งหลาย นี้เรียกว่า<br>
  โอตตัปปพละ<br>
<br>
  วิริยพละ เป็นอย่างไร<br>
  คือ อริยสาวกในธรรมวินัยนี้อยู่ปรารภความเพียร๑ เพื่อละอกุศลธรรม เพื่อให้<br>
  กุศลธรรมเกิด มีความเข้มแข็ง๒ มีความบากบั่นมั่นคง ไม่ทอดธุระในกุศลธรรมทั้ง<br>
  หลายอยู่ นี้เรียกว่า วิริยพละ<br>
<br>
  ปัญญาพละ เป็นอย่างไร<br>
  คือ อริยสาวกในธรรมวินัยนี้เป็นผู้มีปัญญา คือประกอบด้วยปัญญาเป็นเครื่อง<br>
  พิจารณาเห็นทั้งความเกิดและความดับอันเป็นอริยะ๓ ชำแรกกิเลสให้ถึงความสิ้นทุกข์<br>
  โดยชอบ นี้เรียกว่า ปัญญาพละ</p>
<p class="footer">เชิงอรรถ :<br>
  ๑ ปรารภความเพียร ในที่นี้หมายถึงทำความเพียรทางกายและทางใจไม่ย่อหย่อน (องฺ.เอกก.อ.
  ๑/๓๙๔/<br>
  ๔๔๐, องฺ.ปญฺจก.อ. ๓/๒/๑)<br>
  ๒ มีความเข้มแข็ง ในที่นี้หมายถึงมีกำลังความเพียร (องฺ.ปญฺจก.อ. ๓/๒/๑)<br>
  ๓ ปัญญา ในที่นี้หมายถึงวิปัสสนาปัญญาและมัคคปัญญา<br>
  ความเกิดและความดับ ในที่นี้หมายถึงความเกิดและความดับแห่งเบญจขันธ์ ได้แก่ รูป
  เวทนา สัญญา<br>
  สังขาร และวิญญาณ<br>
  อริยะ ในที่นี้หมายถึงบริสุทธิ์อยู่ห่างไกลจากกิเลสทั้งหลายด้วยวิกขัมภนปหานะ
  (การละด้วยการข่มไว้)<br>
  และด้วยสมุจเฉทปหานะ(การละด้วยการตัดขาด) (องฺ.ปญฺจก.อ. ๓/๒/๒)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๓. ทุกขสูตร</p>
<p>
  ภิกษุทั้งหลาย เสขพละ ๕ ประการนี้แล<br>
  ภิกษุทั้งหลาย เพราะเหตุนั้นแล เธอทั้งหลายพึงสำเหนียกอย่างนี้ว่า เรา<br>
  ทั้งหลายจักเป็นผู้ประกอบด้วยสัทธาพละ หิริพละ โอตตัปปพละ วิริยพละ และ<br>
  ปัญญาพละ อันเป็นเสขพละ<br>
  ภิกษุทั้งหลาย เธอทั้งหลายพึงสำเหนียกอย่างนี้แล</p>

<p class="nc">
  วิตถตสูตรที่ ๒ จบ<br>
<br>
๓. ทุกขสูตร<br>
  ว่าด้วยธรรมที่เป็นเหตุให้อยู่เป็นทุกข์</p>
<p>
  [๓] ภิกษุทั้งหลาย ภิกษุผู้ประกอบด้วยธรรม ๕ ประการ ย่อมอยู่เป็นทุกข์<br>
  เดือดร้อน๑ คับแค้นใจ เร่าร้อน๒ในภพนี้แล หลังจากตายแล้วพึงหวังได้ทุคติ๓<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. เป็นผู้ไม่มีศรัทธา ๒. เป็นผู้ไม่มีหิริ<br>
  ๓. เป็นผู้ไม่มีโอตตัปปะ ๔. เป็นผู้เกียจคร้าน<br>
  ๕. เป็นผู้มีปัญญาทราม<br>
<br>
  ภิกษุประกอบด้วยธรรม ๕ ประการนี้แล ย่อมอยู่เป็นทุกข์ เดือดร้อน คับแค้นใจ<br>
  เร่าร้อนในภพนี้แล หลังจากตายแล้วพึงหวังได้ทุคติ<br>
  ส่วนภิกษุประกอบด้วยธรรม ๕ ประการ ย่อมอยู่เป็นสุข ไม่เดือดร้อน ไม่คับ<br>
  แค้นใจ ไม่เร่าร้อนในภพนี้แล หลังจากตายแล้วพึงหวังได้สุคติ</p>
<p class="footer">เชิงอรรถ :<br>
  ๑ เดือดร้อน ในที่นี้หมายถึงมีการถูกกำจัด มีอันตราย (อุปัททวะ) (องฺ.ฉกฺก.อ.
  ๓/๗๕/๑๕๓)<br>
  ๒ เร่าร้อน ในที่นี้หมายถึงเร่าร้อนทางกายและเร่าร้อนทางใจ (องฺ.ฉกฺก.อ. ๓/๗๕/๑๕๓)<br>
  ๓ พึงหวังได้ (ปาฏิกงฺขา) ในที่นี้หมายถึงจำต้องปรารถนา จำต้องมีแน่นอนหรือจำต้องบังเกิดในคตินั้น
  ๆ แน่นอน<br>
  ทุคติ หมายถึงทุคติ ๔ คือ นรก เปรต อสุรกาย และสัตว์ดิรัจฉาน (องฺ.ติก.อ. ๒/๗๐/๒๑๔)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๔.ยถาถตสูตร</p>
<p>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. เป็นผู้มีศรัทธา ๒. เป็นผู้มีหิริ<br>
  ๓. เป็นผู้มีโอตตัปปะ ๔. เป็นผู้ปรารภความเพียร<br>
  ๕. เป็นผู้มีปัญญา<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ย่อมอยู่เป็นสุข ไม่<br>
  เดือดร้อน ไม่คับแค้นใจ ไม่เร่าร้อนในภพนี้แล หลังจากตายแล้วพึงหวังได้สุคติ</p>

<p class="nc">
  ทุกขสูตรที่ ๓ จบ<br>
<br>
๔. ยถาภตสูตร<br>
  ว่าด้วยธรรมที่เป็นเหตุให้เกิดในนรกเหมือนถูกนำไปฝังไว้</p>
<p>
  [๔] ภิกษุทั้งหลาย ภิกษุประกอบด้วยธรรม ๕ ประการ ย่อมดำรงอยู่ในนรก<br>
  เหมือนถูกนำไปฝังไว้<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. เป็นผู้ไม่มีศรัทธา ๒. เป็นผู้ไม่มีหิริ<br>
  ๓. เป็นผู้ไม่มีโอตตัปปะ ๔. เป็นผู้เกียจคร้าน<br>
  ๕. เป็นผู้มีปัญญาทราม<br>
<br>
  ภิกษุประกอบด้วยธรรม ๕ ประการนี้แล ย่อมดำรงอยู่ในนรกเหมือนถูกนำ<br>
  ไปฝังไว้<br>
  ส่วนภิกษุประกอบด้วยธรรม ๕ ประการ ย่อมดำรงอยู่ในสวรรค์เหมือนได้รับ<br>
  อัญเชิญไปประดิษฐานไว้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๕. สิกขาสูตร</p>
<p>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. เป็นผู้มีศรัทธา ๒. เป็นผู้มีหิริ<br>
  ๓. เป็นผู้มีโอตตัปปะ ๔. เป็นผู้ปรารภความเพียร<br>
  ๕. เป็นผู้มีปัญญา<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ย่อมดำรงอยู่ในสวรรค์<br>
  เหมือนได้รับอัญเชิญไปประดิษฐานไว้</p>

<p class="nc">
  ยถาภตสูตรที่ ๔ จบ<br>
<br>
๕. สิกขาสูตร<br>
  ว่าด้วยการลาสิกขาที่เป็นเหตุให้ได้รับฐานะที่น่าติเตียน</p>
<p>
  [๕] ภิกษุทั้งหลาย ฐานะ๑ ๕ ประการ พร้อมทั้งเหตุคล้อยตามวาทะไม่ชอบ<br>
  ธรรมที่น่าติเตียนในปัจจุบัน ย่อมมาถึงภิกษุหรือภิกษุณีบางรูปผู้บอกคืนสิกขา กลับมา <br>
  เป็นคฤหัสถ์<br>
  ฐานะ ๕ ประการ อะไรบ้าง คือ<br>
<br>
  ๑. ไม่มีศรัทธาในกุศลธรรม ๒. ไม่มีหิริในกุศลธรรม<br>
  ๓. ไม่มีโอตตัปปะในกุศลธรรม ๔. ไม่มีวิริยะในกุศลธรรม<br>
  ๕. ไม่มีปัญญาในกุศลธรรม<br>
<br>
  ภิกษุทั้งหลาย ฐานะ ๕ ประการ พร้อมทั้งเหตุคล้อยตามวาทะไม่ชอบธรรม<br>
  ที่น่าติเตียนในปัจจุบัน ย่อมมาถึงภิกษุหรือภิกษุณีบางรูปผู้บอกคืนสิกขากลับมาเป็น<br>
  คฤหัสถ์<br>
  ฐานะ ๕ ประการ พร้อมทั้งเหตุที่น่าสรรเสริญในปัจจุบัน ย่อมมาถึงภิกษุหรือ<br>
  ภิกษุณีบางรูป แม้มีทุกข์(ความทุกข์กาย) แม้มีโทมนัส(ความทุกข์ใจ) ร้องไห้น้ำตา<br>
  นองหน้าอยู่ ก็ยังประพฤติพรหมจรรย์ให้บริสุทธิ์บริบูรณ์ได้</p>
<p class="footer">เชิงอรรถ :<br>
  ๑ ฐานะ ในที่นี้หมายถึงเหตุปัจจัยที่น่าติเตียน (องฺ.จตุกฺก.อ. ๒/๓๐/๓๒๕)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๖. สมาปัตติสูตร</p>
<p>
  ฐานะ ๕ ประการ อะไรบ้าง คือ<br>
<br>
  ๑. มีศรัทธาในกุศลธรรม ๒. มีหิริในกุศลธรรม<br>
  ๓. มีโอตตัปปะในกุศลธรรม ๔. มีวิริยะในกุศลธรรม<br>
  ๕. มีปัญญาในกุศลธรรม<br>
<br>
  ภิกษุทั้งหลาย ฐานะ ๕ ประการ พร้อมทั้งเหตุที่น่าสรรเสริญในปัจจุบัน<br>
  ย่อมมาถึงภิกษุหรือภิกษุณีบางรูป แม้มีทุกข์ แม้มีโทมนัส ร้องไห้น้ำตานองหน้าอยู่<br>
  ก็ยังประพฤติพรหมจรรย์ให้บริสุทธิ์บริบูรณ์ได้</p>

<p class="nc">
  สิกขาสูตรที่ ๕ จบ<br>
<br>
๖. สมาปัตติสูตร<br>
  ว่าด้วยธรรมที่เป็นเหตุให้อกุศลธรรมเข้ามาได้</p>
<p>
  [๖] ภิกษุทั้งหลาย<br>
  ๑. อกุศลธรรมเข้ามาไม่ได้ตลอดเวลาที่ศรัทธาในกุศลธรรมทั้งหลาย<br>
  ยังตั้งมั่นอยู่ แต่เมื่อใด ศรัทธาเสื่อมหายไป ความไม่มีศรัทธา<br>
  กลุ้มรุมอยู่ เมื่อนั้น อกุศลธรรมก็เข้ามาได้<br>
  ๒. อกุศลธรรมเข้ามาไม่ได้ตลอดเวลาที่หิริในกุศลธรรมทั้งหลายยังตั้ง<br>
  มั่นอยู่ แต่เมื่อใด หิริเสื่อมหายไป ความไม่มีหิริกลุ้มรุมอยู่ เมื่อนั้น<br>
  อกุศลธรรมก็เข้ามาได้<br>
  ๓. อกุศลธรรมเข้ามาไม่ได้ตลอดเวลาที่โอตตัปปะในกุศลธรรมทั้งหลายยัง<br>
  ตั้งมั่นอยู่ แต่เมื่อใด โอตตัปปะเสื่อมหายไป ความไม่มีโอตตัปปะ<br>
  กลุ้มรุมอยู่ เมื่อนั้น อกุศลธรรมก็เข้ามาได้<br>
  ๔. อกุศลธรรมเข้ามาไม่ได้ตลอดเวลาที่วิริยะในกุศลธรรมทั้งหลายยัง<br>
  ตั้งมั่นอยู่ แต่เมื่อใด วิริยะเสื่อมหายไป ความเกียจคร้านกลุ้มรุมอยู่<br>
  เมื่อนั้น อกุศลธรรมก็เข้ามาได้<br>
  ๕. อกุศลธรรมเข้ามาไม่ได้ตลอดเวลาที่ปัญญาในกุศลธรรมทั้งหลาย<br>
  ยังตั้งมั่นอยู่ แต่เมื่อใด ปัญญาเสื่อมหายไป ความไม่มีปัญญา<br>
  กลุ้มรุมอยู่ เมื่อนั้น อกุศลธรรมก็เข้ามาได้<br>
</p>
<p class="nc">
  สมาปัตติสูตรที่ ๖ จบ</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า :๘ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๗. กามสูตร<br>
<br>
  ๗. กามสูตร<br>
  ว่าด้วยกาม</p>
<p>
  [๗] ภิกษุทั้งหลาย โดยมาก สัตว์ทั้งหลายหมกมุ่นอยู่ในกาม๑ กุลบุตรผู้ละ<br>
  เคียวและคานหาบหญ้าออกบวชเป็นบรรพชิต ควรเรียกว่า กุลบุตรผู้มีศรัทธา<br>
  ออกบวช ข้อนั้นเพราะเหตุไร เพราะเขาควรได้กามด้วยความเป็นหนุ่ม และกาม<br>
  เหล่านั้นก็มีระดับ คือ กามเลว กามปานกลาง และกามประณีต๒ แต่กามทั้งหมดก็<br>
  นับว่า กาม ทั้งนั้น<br>
<br>
  เปรียบเหมือนเด็กอ่อนนอนหงาย เอาชิ้นไม้หรือชิ้นกระเบื้องใส่เข้าไปในปาก<br>
  เพราะความพลั้งเผลอของพี่เลี้ยง พี่เลี้ยงพึงใส่ใจในเด็กนั้นทันที รีบนำชิ้นไม้หรือ<br>
  ชิ้นกระเบื้องออกโดยเร็ว ถ้าไม่สามารถนำออกโดยเร็วได้ ก็เอามือซ้ายจับโดยเร็ว<br>
  งอนิ้วมือข้างขวาแล้วแยงเข้าไปนำออกมาทั้งที่ยังมีโลหิต ข้อนั้นเพราะเหตุไร เพราะ<br>
  ความลำบากนั้นจะมีแก่เด็ก เราไม่กล่าวว่า ไม่มีความลำบาก และพี่เลี้ยงผู้หวัง<br>
  ประโยชน์เกื้อกูลอนุเคราะห์ พึงทำอย่างนั้นด้วยความอนุเคราะห์ แต่เมื่อใด เด็กนั้น<br>
  เจริญวัย มีปัญญาสามารถ เมื่อนั้น พี่เลี้ยงก็วางใจในเด็กนั้นว่า บัดนี้ เด็กมีความ<br>
  สามารถรักษาตนเองได้ ไม่ประมาท ฉันใด<br>
  ภิกษุทั้งหลาย ภิกษุก็ฉันนั้นเหมือนกัน ย่อมเป็นผู้ที่เราต้องรักษาตลอดเวลา<br>
  ที่เธอยัง</p>
<p class="footer">เชิงอรรถ :<br>
  ๑ กาม หมายถึงความใคร่, ความอยาก, สิ่งที่น่าปรารถนา น่าใคร่ มี ๒ อย่าง คือ (๑)
  กิเลสกาม กิเลส<br>
  ที่ทำให้ใคร่ ได้แก่ ราคะ โลภะ อิจฉา(ความอยากได้) เป็นต้น (๒) วัตถุกาม วัตถุอันน่าใคร่
  ได้แก่<br>
  กามคุณ ๕ (รูป, เสียง, กลิ่น, รส, โผฏฐัพพะ (สัมผัสทางกาย) ที่น่าใคร่ น่าพอใจ)
  (องฺ.ปญฺจก.อ.๓/๗/๒)<br>
  ๒ กามเลว หมายถึงกามของตระกูลชั้นต่ำซึ่งทุกข์ยากขัดสน ๕ ตระกูล คือ (๑) จัณฑาละ
  ตระกูลจัณฑาล<br>
  (๒) เวณะ ตระกูลช่างสาน (๓) เนสาทะ ตระกูลนายพราน (๔) รถการะ ตระกูลช่างรถ (๕)
  ปุกกุสะ<br>
  ตระกูลคนขนขยะ (องฺ.ปญฺจก.อ. ๓/๗/๓) และดู สํ.ส.๑๕/๑๓๒/๑๑๒, องฺ.ติก. (แปล) ๒๐/๑๓/๑๕๑<br>
  กามปานกลาง หมายถึงกามของชนชั้นกลาง<br>
  กามประณีต หมายถึงกามของชนชั้นปกครอง (องฺ.ปญฺจก.อ.๓/๗/๓)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๘. จวนสูตร</p>
<p>
  ๑. ไม่ทำสิ่งที่ควรทำในกุศลธรรมด้วยศรัทธา<br>
  ๒. ไม่ทำสิ่งที่ควรทำในกุศลธรรมด้วยหิริ<br>
  ๓. ไม่ทำสิ่งที่ควรทำในกุศลธรรมด้วยโอตตัปปะ<br>
  ๔. ไม่ทำสิ่งที่ควรทำในกุศลธรรมด้วยวิริยะ<br>
  ๕. ไม่ทำสิ่งที่ควรทำในกุศลธรรมด้วยปัญญา<br>
<br>
  แต่เมื่อใด ภิกษุ<br>
<br>
  ๑. ทำสิ่งที่ควรทำในกุศลธรรมด้วยศรัทธา<br>
  ๒. ทำสิ่งที่ควรทำในกุศลธรรมด้วยหิริ<br>
  ๓. ทำสิ่งที่ควรทำในกุศลธรรมด้วยโอตัปปะ<br>
  ๔. ทำสิ่งที่ควรทำในกุศลธรรมด้วยวิริยะ<br>
  ๕. ทำสิ่งที่ควรทำในกุศลธรรมด้วยปัญญา<br>
<br>
  เมื่อนั้น เราก็วางใจในภิกษุนั้นได้ว่า บัดนี้ ภิกษุมีความสามารถรักษาตนได้<br>
  ไม่ประมาท</p>

<p class="nc">
  กามสูตรที่ ๗ จบ<br>
<br>
๘. จวนสูตร<br>
  ว่าด้วยธรรมที่เป็นเหตุให้เคลื่อนจากพระศาสนา</p>
<p>
  [๘] ภิกษุทั้งหลาย ภิกษุประกอบด้วยธรรม ๕ ประการ ย่อมเคลื่อน๑ ไม่ตั้งมั่น<br>
  ในสัทธรรม๒<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้ไม่มีศรัทธา ย่อมเคลื่อน ไม่ตั้งมั่นในสัทธรรม<br>
  ๒. ภิกษุผู้ไม่มีหิริ ย่อมเคลื่อน ไม่ตั้งมั่นในสัทธรรม<br>
  ๓. ภิกษุผู้ไม่มีโอตตัปปะ ย่อมเคลื่อน ไม่ตั้งมั่นในสัทธรรม</p>
<p class="footer">เชิงอรรถ :<br>
  ๑ เคลื่อน ในที่นี้หมายถึงเคลื่อนจากคุณธรรมทั้งหลายในพระศาสนานี้ (องฺ.ปญฺจก.อ.
  ๓/๘/๓)<br>
  ๒ สัทธรรม ในที่นี้หมายถึงศาสนา (องฺ.ปญฺจก.อ. ๓/๘/๓)<br>
  <br>{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๙. ปฐมอคารวสูตร</p>
<p>
  ๔. ภิกษุผู้เกียจคร้าน ย่อมเคลื่อน ไม่ตั้งมั่นในสัทธรรม<br>
  ๕. ภิกษุผู้มีปัญญาทราม ย่อมเคลื่อน ไม่ตั้งมั่นในสัทธรรม<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ย่อมเคลื่อน ไม่ตั้งมั่น<br>
  ในสัทธรรม<br>
<br>
  ภิกษุประกอบด้วยธรรม ๕ ประการ ย่อมไม่เคลื่อน ตั้งมั่นในสัทธรรม<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้มีศรัทธา ย่อมไม่เคลื่อน ตั้งมั่นในสัทธรรม<br>
  ๒. ภิกษุผู้มีหิริ ย่อมไม่เคลื่อน ตั้งมั่นในสัทธรรม<br>
  ๓. ภิกษุผู้มีโอตตัปปะ ย่อมไม่เคลื่อน ตั้งมั่นในสัทธรรม<br>
  ๔. ภิกษุผู้ปรารภความเพียร ย่อมไม่เคลื่อน ตั้งมั่นในสัทธรรม<br>
  ๕. ภิกษุผู้มีปัญญา ย่อมไม่เคลื่อน ตั้งมั่นในสัทธรรม<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ย่อมไม่เคลื่อน ตั้งมั่น<br>
  ในสัทธรรม</p>

<p class="nc">
  จวนสูตรที่ ๘ จบ<br>
<br>
๙. ปฐมอคารวสูตร<br>
  ว่าด้วยธรรมที่เป็นเหตุให้ไม่เคารพ สูตรที่ ๑</p>
<p>
  [๙] ภิกษุทั้งหลาย ภิกษุประกอบด้วยธรรม ๕ ประการ เป็นผู้ไม่มีความ<br>
  เคารพ ไม่มีความยำเกรง ย่อมเคลื่อน ไม่ตั้งมั่นในสัทธรรม<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้ไม่มีศรัทธา เป็นผู้ไม่มีความเคารพ ไม่มีความยำเกรง<br>
  ย่อมเคลื่อน ไม่ตั้งมั่นในสัทธรรม<br>
  ๒. ภิกษุผู้ไม่มีหิริ เป็นผู้ไม่มีความเคารพ ไม่มีความยำเกรง ย่อมเคลื่อน<br>
  ไม่ตั้งมั่นในสัทธรรม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๙. ปฐมอคารวสูตร</p>
<p>
  ๓. ภิกษุผู้ไม่มีโอตตัปปะ เป็นผู้ไม่มีความเคารพ ไม่มีความยำเกรง<br>
  ย่อมเคลื่อน ไม่ตั้งมั่นในสัทธรรม<br>
  ๔. ภิกษุผู้เกียจคร้าน เป็นผู้ไม่มีความเคารพ ไม่มีความยำเกรง<br>
  ย่อมเคลื่อน ไม่ตั้งมั่นในสัทธรรม<br>
  ๕. ภิกษุผู้มีปัญญาทราม เป็นผู้ไม่มีความเคารพ ไม่มีความยำเกรง<br>
  ย่อมเคลื่อน ไม่ตั้งมั่นในสัทธรรม<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้ไม่มีความเคารพ<br>
  ไม่มีความยำเกรง ย่อมเคลื่อน ไม่ตั้งมั่นในสัทธรรม<br>
<br>
  ภิกษุประกอบด้วยธรรม ๕ ประการ เป็นผู้มีความเคารพ มีความยำเกรง<br>
  ย่อมไม่เคลื่อน ตั้งมั่นในสัทธรรม<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้มีศรัทธา เป็นผู้มีความเคารพ มีความยำเกรง ย่อมไม่<br>
  เคลื่อน ตั้งมั่นในสัทธรรม<br>
  ๒. ภิกษุผู้มีหิริ เป็นผู้มีความเคารพ มีความยำเกรง ย่อมไม่เคลื่อน<br>
  ตั้งมั่นในสัทธรรม<br>
  ๓. ภิกษุผู้มีโอตตัปปะ เป็นผู้มีความเคารพ มีความยำเกรง ย่อมไม่<br>
  เคลื่อน ตั้งมั่นในสัทธรรม<br>
  ๔. ภิกษุผู้ปรารภความเพียร เป็นผู้มีความเคารพ มีความยำเกรง<br>
  ย่อมไม่เคลื่อน ตั้งมั่นในสัทธรรม<br>
  ๕. ภิกษุผู้มีปัญญา เป็นผู้มีความเคารพ มีความยำเกรง ย่อมไม่<br>
  เคลื่อน ตั้งมั่นในสัทธรรม<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้มีความเคารพ<br>
  มีความยำเกรง ย่อมไม่เคลื่อน ตั้งมั่นในสัทธรรม<br>
</p>
<p class="nc">
  ปฐมอคารวสูตรที่ ๙ จบ</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค ๑๐. ทุติยอคารวสูตร<br>
<br>
  ๑๐. ทุติยอคารวสูตร<br>
  ว่าด้วยธรรมที่เป็นเหตุให้ไม่เคารพ สูตรที่ ๒</p>
<p>
  [๑๐] ภิกษุทั้งหลาย ภิกษุประกอบด้วยธรรม ๕ ประการ เป็นผู้ไม่มีความ<br>
  เคารพ ไม่มีความยำเกรง ไม่อาจถึงความเจริญ งอกงาม ไพบูลย์ในธรรมวินัยนี้<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้ไม่มีศรัทธา เป็นผู้ไม่มีความเคารพ ไม่มีความยำเกรง ไม่อาจ<br>
  ถึงความเจริญ งอกงาม ไพบูลย์ในธรรมวินัยนี้<br>
  ๒. ภิกษุผู้ไม่มีหิริ ...<br>
  ๓. ภิกษุผู้ไม่มีโอตตัปปะ ...<br>
  ๔. ภิกษุผู้เกียจคร้าน ...<br>
  ๕. ภิกษุผู้มีปัญญาทราม เป็นผู้ไม่มีความเคารพ ไม่มีความยำเกรง<br>
  ไม่อาจถึงความเจริญ งอกงาม ไพบูลย์ในธรรมวินัยนี้<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้ไม่มีความ<br>
  เคารพ ไม่มีความยำเกรง ไม่อาจถึงความเจริญ งอกงาม ไพบูลย์ในธรรมวินัยนี้<br>
<br>
  ภิกษุประกอบด้วยธรรม ๕ ประการ เป็นผู้มีความเคารพ มีความยำเกรง<br>
  อาจถึงความเจริญ งอกงาม ไพบูลย์ในธรรมวินัยนี้<br>
  ธรรม ๕ ประการ อะไรบ้าง คือ<br>
<br>
  ๑. ภิกษุผู้มีศรัทธา เป็นผู้มีความเคารพ มีความยำเกรง อาจถึง<br>
  ความเจริญ งอกงาม ไพบูลย์ในธรรมวินัยนี้<br>
  ๒. ภิกษุผู้มีหิริ ...<br>
  ๓. ภิกษุผู้มีโอตตัปปะ ...<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๑. เสขพลวรรค รวมพระสูตรที่มีในวรรค</p>
<p>
  ๔. ภิกษุผู้ปรารภความเพียร ...<br>
  ๕. ภิกษุผู้มีปัญญา เป็นผู้มีความเคารพ มีความยำเกรง อาจถึง<br>
  ความเจริญ งอกงาม ไพบูลย์ในธรรมวินัยนี้<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้มีความเคารพ<br>
  มีความยำเกรง อาจถึงความเจริญ งอกงาม ไพบูลย์ในธรรมวินัยนี้<br>
</p>
<p class="nc">
  ทุติยอคารวสูตรที่ ๑๐ จบ<br>
  เสขพลวรรคที่ ๑ จบ<br>
<br>
รวมพระสูตรที่มีในวรรคนี้ คือ<br>
<br>
๑. สังขิตตสูตร   ๒. วิตถตสูตร<br>
   ๓. ทุกขสูตร  ๔. ยถาภตสูตร<br>
   ๕. สิกขาสูตร  ๖. สมาปัตติสูตร<br>
   ๗. กามสูตร  ๘. จวนสูตร<br>
   ๙. ปฐมอคารวสูตร ๑๐. ทุติยอคารวสูตร</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค ๑. อนนุสสุตสูตร<br>
<br>
  ๒. พลวรรค<br>
  หมวดว่าด้วยพละ<br>
  ๑. อนนุสสุตสูตร<br>
  ว่าด้วยธรรมที่ไม่เคยสดับมาก่อน</p>
<p>
  [๑๑] พระผู้มีพระภาคตรัสว่า ภิกษุทั้งหลาย เราได้บรรลุถึงบารมีอันเป็น<br>
  ที่สุดด้วยปัญญาอันยิ่งในธรรมทั้งหลายที่ไม่เคยสดับมาก่อน๑ จึงปฏิญญาได้ กำลัง<br>
  ของตถาคต ๕ ประการนี้ ที่ตถาคตมีแล้วเป็นเหตุให้ปฏิญญาฐานะที่องอาจ๒ บันลือ<br>
  สีหนาท๓ ประกาศพรหมจักร๔ ในบริษัท๕<br>
  กำลังของตถาคต ๕ ประการ อะไรบ้าง คือ<br>
<br>
  ๑. สัทธาพละ (กำลังคือศรัทธา)<br>
  ๒. หิริพละ (กำลังคือหิริ)</p>
<p class="footer">เชิงอรรถ :<br>
  ๑ ธรรมทั้งหลายที่ไม่เคยสดับมาก่อน ในที่นี้หมายถึงอริยสัจ ๔ (องฺ.ปญฺจก.อ. ๓/๑๑/๔)<br>
  ๒ ฐานะที่องอาจ (อาสภะ) อรรถกถาอธิบายว่า หมายถึงฐานะที่ประเสริฐที่สุด ที่สูงสุด
  หรือฐานะของ<br>
  พระพุทธเจ้าผู้ประเสริฐที่สุดในปางก่อน<br>
  อนึ่ง คำว่า อาสภะ มาจากคำว่า อุสภะ ซึ่งเป็นชื่อของโคจ่าฝูงของโคจำนวนมากตั้ง
  ๑๐๐ ตัว ๑,๐๐๐ ตัว<br>
  ๑๐๐ คอก ๑,๐๐๐ คอก มีสีขาว น่าดู มีกำลังสามารถนำภาระหนักยิ่งไปได้ ยืนหยัดด้วยเท้าทั้ง
  ๔ ไม่<br>
  หวั่นไหวต่อเสียงฟ้าร้องตั้ง ๑๐๐ ครั้ง พระตถาคตเปรียบเหมือนโคอุสภะ คือประทับยืนข่มบริษัททั้ง
  ๘ ได้<br>
  อย่างมั่นคงด้วยพระบาท(ฐานะ)คือเวสารัชชญาณ ๔ ประการ ไม่มีปัจจามิตรใดในโลกและเทวโลกที่<br>
  สามารถทำให้พระองค์หวั่นไหวได้ (องฺ.จตุกฺก.อ. ๒/๘/๒๘๓, องฺ.ทสก.อ. ๓/๒๑/๓๒๖)<br>
  ๓ บันลือสีหนาท หมายถึงตรัสพระวาจาด้วยท่าทีที่องอาจดังพญาราชสีห์ไม่ทรงหวั่นเกรงผู้ใดเพราะทรงมั่น<br>
  พระทัยในศีล สมาธิ และปัญญาของพระองค์ (ที.สี.ฏีกา ๔๐๓/๔๓๒)<br>
  ๔ พรหมจักร หมายถึงธรรมจักรอันประเสริฐ ยอดเยี่ยม บริสุทธิ์ มี ๒ ประการ คือ (๑)
  ปฏิเวธญาณ ได้แก่<br>
  ญาณที่แสดงถึงพระปัญญาคุณของพระพุทธเจ้า (๒) เทสนาญาณ ได้แก่ ญาณที่แสดงถึงพระมหากรุณา<br>
  คุณของพระพุทธเจ้า ญาณทั้ง ๒ นี้ ชื่อว่าโอรสญาณ(ญาณส่วนพระองค์)มีเฉพาะพระพุทธเจ้าทั้งหลายเท่านั้น<br>
  ไม่มีแก่คนทั่วไป (องฺ.จตุกฺก.อ. ๒/๘/๒๘๔-๒๘๕, องฺ.ทสก.อ. ๓/๒๑/๓๒๗)<br>
  ๕ บริษัท หมายถึงหมู่, คณะ, ที่ประชุม ในที่นี้หมายถึงบริษัท ๘ คือ (๑) ขัตติยบริษัท
  (๒) พราหมณบริษัท<br>
  (๓) คหบดีบริษัท (๔) สมณบริษัท (๕) จาตุมหาราชิกาบริษัท (๖) ตาวติงสบริษัท(สวรรค์ชั้นที่
  ๒ แห่ง<br>
  สวรรค์ ๖ ชั้น) (๗) มารบริษัท (๘) พรหมบริษัท (ที.สี.อ. ๔๐๓/๒๙๗, องฺ.ทสก.อ. ๓/๒๑/๓๒๗)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๒. พลวรรค ๒. กูฏสูตร</p>
<p>
  ๓. โอตตัปปพละ (กำลังคือโอตตัปปะ)<br>
  ๔. วิริยพละ (กำลังคือวิริยะ)<br>
  ๕. ปัญญาพละ (กำลังคือปัญญา)<br>
<br>
  ภิกษุทั้งหลาย กำลังของตถาคต ๕ ประการนี้แล ที่ตถาคตมีแล้วเป็นเหตุให้<br>
  ปฏิญญาฐานะที่องอาจ บันลือสีหนาท ประกาศพรหมจักรในบริษัท</p>

<p class="nc">
  อนนุสสุตสูตรที่ ๑ จบ<br>
<br>
๒. กูฏสูตร<br>
  ว่าด้วยธรรมที่เป็นยอดเหมือนยอดเรือน</p>
<p>
  [๑๒] ภิกษุทั้งหลาย เสขพละ๑ ๕ ประการนี้<br>
  เสขพละ ๕ ประการ อะไรบ้าง คือ<br>
<br>
  ๑. สัทธาพละ ๒. หิริพละ<br>
  ๓. โอตตัปปพละ ๔. วิริยพละ<br>
  ๕. ปัญญาพละ<br>
<br>
  ภิกษุทั้งหลาย เสขพละ ๕ ประการนี้แล พละที่เป็นเลิศ เป็นที่รวม เป็นศูนย์<br>
  รวมแห่งเสขพละ ๕ ประการนี้ คือ ปัญญาพละ<br>
  ภิกษุทั้งหลาย สิ่งที่เป็นเลิศ เป็นที่รวม เป็นศูนย์รวมแห่งเรือนยอด คือยอด<br>
  เรือน แม้ฉันใด พละที่เป็นเลิศ เป็นที่รวม เป็นศูนย์รวมแห่งเสขพละ ๕ ประการนี้<br>
  คือปัญญาพละ ฉันนั้นเหมือนกันแล<br>
  เพราะเหตุนั้นแล เธอทั้งหลายพึงสำเหนียกอย่างนี้ว่า เราทั้งหลายจักเป็น<br>
  ผู้ประกอบด้วยสัทธาพละ... หิริพละ ... โอตตัปปพละ ... วิริยพละ ... ปัญญาพละ<br>
  อันเป็นเสขพละ ภิกษุทั้งหลาย เธอทั้งหลายพึงสำเหนียกอย่างนี้แล</p>
<p class="nc">
  กูฏสูตรที่ ๒ จบ</p>
<p class="footer">เชิงอรรถ :<br>
  ๑ ดูเชิงอรรถที่ ๑ ข้อ ๑ (สังขิตตสูตร) หน้า ๑ ในเล่มนี้<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๖ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๒. พลวรรค ๔. วิตถตสูตร<br>
<br>
  ๓. สังขิตตสูตร<br>
  ว่าด้วยพละโดยย่อ</p>
<p>
  [๑๓] ภิกษุทั้งหลาย พละ ๕ ประการนี้<br>
  พละ ๕ ประการ อะไรบ้าง คือ<br>
<br>
  ๑. สัทธาพละ ๒. วิริยพละ<br>
  ๓. สติพละ (กำลังคือสติ) ๔. สมาธิพละ (กำลังคือสมาธิ)<br>
  ๕. ปัญญาพละ<br>
<br>
  ภิกษุทั้งหลาย พละ ๕ ประการนี้แล</p>

<p class="nc">
  สังขิตตสูตรที่ ๓ จบ<br>
<br>
๔. วิตถตสูตร<br>
  ว่าด้วยพละโดยพิสดาร</p>
<p>
  [๑๔] ภิกษุทั้งหลาย พละ ๕ ประการนี้<br>
  พละ ๕ ประการ อะไรบ้าง คือ<br>
<br>
  ๑. สัทธาพละ ๒. วิริยพละ<br>
  ๓. สติพละ ๔. สมาธิพละ<br>
  ๕. ปัญญาพละ<br>
<br>
  สัทธาพละ เป็นอย่างไร<br>
  คือ อริยสาวกในธรรมวินัยนี้เป็นผู้มีศรัทธา คือเชื่อปัญญาเครื่องตรัสรู้ของ<br>
  ตถาคตว่า แม้เพราะเหตุนี้ พระผู้มีพระภาคพระองค์นั้น เป็นพระอรหันต์ ตรัสรู้<br>
  ด้วยพระองค์เองโดยชอบ เพียบพร้อมด้วยวิชชาและจรณะ เสด็จไปดี รู้แจ้งโลก เป็น<br>
  สารถีฝึกผู้ที่ควรฝึกได้อย่างยอดเยี่ยม เป็นศาสดาของเทวดาและมนุษย์ทั้งหลาย<br>
  เป็นพระพุทธเจ้า เป็นพระผู้มีพระภาค นี้เรียกว่า สัทธาพละ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๗ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๒. พลวรรค ๔. วิตถตสูตร</p>
<p>
  วิริยพละ เป็นอย่างไร<br>
  คือ อริยสาวกในธรรมวินัยนี้เป็นผู้ปรารภความเพียร เพื่อละอกุศลธรรม เพื่อ<br>
  ให้กุศลธรรมเกิด มีความเข้มแข็ง มีความบากบั่นมั่นคง ไม่ทอดธุระในกุศลธรรมทั้ง<br>
  หลายอยู่ นี้เรียกว่า วิริยพละ<br>
<br>
  สติพละ เป็นอย่างไร<br>
  คือ อริยสาวกในธรรมวินัยนี้เป็นผู้มีสติ คือประกอบด้วยสติปัญญาเป็นเครื่อง<br>
  รักษาตนอย่างยิ่ง ระลึกถึงสิ่งที่ทำคำที่พูดแม้นานได้ นี้เรียกว่า สติพละ<br>
<br>
  สมาธิพละ เป็นอย่างไร<br>
  คือ อริยสาวกในธรรมวินัยนี้สงัดจากกาม และอกุศลธรรมทั้งหลายแล้ว<br>
  บรรลุปฐมฌานที่มีวิตกวิจาร มีปีติและสุขอันเกิดจากวิเวกอยู่ เพราะวิตกวิจารสงบ<br>
  ระงับไป บรรลุทุติยฌานมีความผ่องใสในภายใน มีภาวะที่จิตเป็นหนึ่งผุดขึ้น๑ไม่มีวิตก<br>
  ไม่มีวิจาร มีแต่ปีติและสุขเกิดจากสมาธิอยู่ เพราะปีติจางคลายไป เป็นผู้มีอุเบกขา<br>
  มีสติ สัมปชัญญะ เสวยสุขด้วยนามกาย บรรลุตติยฌานที่พระอริยะทั้งหลายสรรเสริญ<br>
  ว่า ผู้มีอุเบกขา มีสติ อยู่เป็นสุข เพราะละสุขและทุกข์ได้ เพราะโสมนัสโทมนัสดับ<br>
  ไปก่อนแล้ว บรรลุจตุตถฌานที่ไม่มีทุกข์ไม่มีสุข มีสติบริสุทธิ์เพราะอุเบกขาอยู่
  นี้เรียก<br>
  ว่า สมาธิพละ<br>
<br>
  ปัญญาพละ เป็นอย่างไร<br>
  คือ อริยสาวกในธรรมวินัยนี้เป็นผู้มีปัญญา คือประกอบด้วยปัญญาเป็นเครื่อง<br>
  พิจารณาเห็นทั้งความเกิดและความดับอันเป็นอริยะ ชำแรกกิเลสให้ถึงความสิ้นทุกข์<br>
  โดยชอบ นี้เรียกว่า ปัญญาพละ<br>
<br>
  ภิกษุทั้งหลาย พละ ๕ ประการนี้แล</p>
<p class="nc">วิตถตสูตรที่ ๔ จบ</p>
<p class="footer">เชิงอรรถ :<br>
  ๑ ภาวะที่จิตเป็นหนึ่งผุดขึ้น แปลจากบาลีว่าเจตโส เอโกทิภาวํ คำว่า เอโกทิ เป็นชื่อของสมาธิ
  ทุติยฌาน<br>
  ชื่อว่า เอโกทิภาวะ เพราะทำสมาธิที่ชื่อว่า เอโกทิ นี้ให้เจริญขึ้น พระผู้มีพระภาคตรัสว่า
  มีภาวะที่จิตเป็น<br>
  หนึ่งผุดขึ้น เพราะสมาธินี้มีแก่จิตเท่านั้น ไม่มีแก่สัตว์ ไม่มีแก่ชีวะ (วิ.อ.
  ๑/๑๑/๑๔๓-๑๔๔)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๘ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค ๕. ทัฏฐัพพสูตร<br>
<br>
  ๕. ทัฏฐัพพสูตร<br>
  ว่าด้วยธรรมที่พึงเห็น</p>
<p>
  [๑๕] ภิกษุทั้งหลาย พละ ๕ ประการนี้<br>
  พละ ๕ ประการ อะไรบ้าง คือ<br>
<br>
  ๑. สัทธาพละ ๒. วิริยพละ<br>
  ๓. สติพละ ๔. สมาธิพละ<br>
  ๕. ปัญญาพละ<br>
<br>
  ภิกษุทั้งหลาย พึงเห็นสัทธาพละได้ที่ไหน<br>
  พึงเห็นได้ในโสตาปัตติยังคะ๑ พึงเห็นสัทธาพละได้ที่นี้<br>
  พึงเห็นวิริยพละได้ที่ไหน<br>
  พึงเห็นได้ในสัมมัปปธาน ๔๒ พึงเห็นวิริยพละได้ที่นี้<br>
  พึงเห็นสติพละได้ที่ไหน<br>
  พึงเห็นได้ในสติปัฏฐาน ๔๓ พึงเห็นสติพละได้ที่นี้<br>
  พึงเห็นสมาธิพละได้ที่ไหน</p>
<p class="footer">เชิงอรรถ :<br>
  ๑ โสตาปัตติยังคะ (องค์เครื่องบรรลุโสดา) เป็นคุณสมบัติของพระโสดาบัน ๔ ประการ
  ดู สํ.ม. ๑๙/๑๐๑๓/<br>
  ๓๑๕, ขุ.ป. ๓๑/๑๙๔/๒๒๗,๑๙๕/๒๒๘,๑๙๖/๒๓๐<br>
  ๒ สัมมัปปธาน ๔ ประการ คือ (๑) สังวรปธาน เพียรระวังบาปอกุศลธรรมมิให้เกิดขึ้น
  (๒) ปหานปธาน<br>
  เพียรกำจัดบาปอกุศลธรรมที่เกิดขึ้นแล้ว (๓) ภาวนาปธาน เพียรทำกุศลธรรมที่ยังไม่เกิดให้เกิดขึ้น<br>
  (๔) อนุรักขนาปธาน เพียรรักษากุศลธรรมที่เกิดขึ้นแล้วให้ตั้งมั่นและเจริญยิ่ง
  ๆ ขึ้นไป (องฺ.ปญฺจก.อ.<br>
  ๓/๑๕/๕) และดู ที.ปา.๑๑/๓๐๖/๑๙๘, องฺ.จตุกฺก. (แปล) ๒๑/๖๙/๑๑๔-๑๑๕, อภิ.วิ. (แปล)
  ๓๕/๓๙๐/<br>
  ๓๒๘,๔๐๘/๓๓๓,๔๒๗/๓๓๘<br>
  ๓ สติปัฏฐาน ๔ ประการ คือ (๑) กายานุปัสสนา (๒) เวทนานุปัสสนา (๓) จิตตานุปัสสนา
  (๔) ธัมมานุปัสสนา<br>
  (องฺ.ปญฺจก.อ. ๓/๑๕/๕) และดู ที.ม.๑๐/๒๘๙/๑๘๕-๑๘๖,๓๗๒-๓๗๔/๒๔๘, องฺ.จตุกฺก. (แปล)
  ๒๑/๒๗๔/<br>
  ๓๙๐, อภิ.วิ. (แปล) ๓๕/๓๕๕/๓๐๖,๓๗๔/๓๑๙<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๙ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค ๖. ปุนกูฏสูตร</p>
<p>
  พึงเห็นได้ในฌาน ๔๑ พึงเห็นสมาธิพละได้ที่นี้<br>
  พึงเห็นปัญญาพละได้ที่ไหน<br>
  พึงเห็นได้ในอริยสัจ ๔๒ พึงเห็นปัญญาพละได้ที่นี้<br>
  ภิกษุทั้งหลาย พละ ๕ ประการนี้แล</p>

<p class="nc">
  ทัฏฐัพพสูตรที่ ๕ จบ<br>
<br>
๖. ปุนกูฏสูตร<br>
  ว่าด้วยกำลังที่เป็นยอด</p>
<p>
  [๑๖] ภิกษุทั้งหลาย พละ ๕ ประการนี้<br>
  พละ ๕ ประการ อะไรบ้าง คือ<br>
<br>
  ๑. สัทธาพละ ๒. วิริยพละ<br>
  ๓. สติพละ ๔. สมาธิพละ<br>
  ๕. ปัญญาพละ<br>
<br>
  ภิกษุทั้งหลาย พละ ๕ ประการนี้แล พละที่เป็นเลิศ เป็นที่รวม เป็นศูนย์รวม <br>
  แห่งพละ ๕ ประการนี้ คือปัญญาพละ<br>
  ภิกษุทั้งหลาย สิ่งที่เป็นเลิศ เป็นที่รวม เป็นศูนย์รวมแห่งเรือนยอด คือยอด<br>
  เรือน แม้ฉันใด พละที่เป็นเลิศ เป็นที่รวม เป็นศูนย์รวมแห่งเสขพละ ๕ ประการนี้<br>
  คือปัญญาพละ ฉันนั้นเหมือนกันแล</p>
<p class="nc">
  ปุนกูฏสูตรที่ ๒ จบ</p>
<p class="footer">เชิงอรรถ :<br>
  ๑ ฌาน หมายถึง ปฐมฌาน มีองค์ ๕ คือ วิตก วิจาร ปีติ สุข เอกกัคคตา ทุติยฌาน มีองค์
  ๓ คือ ปีติ สุข<br>
  เอกกัคคตา ตติยฌาน มีองค์ ๒ คือ สุข เอกกัคคตา และ จุตตถฌาน มีองค์ ๒ คือ อุเบกขา
  เอกัคคตา<br>
  (ม.มู. ๑๒/๘๒/๕๔-๕๕, อภิ.วิ. (แปล) ๓๕/๖๒๓/๔๑๓)<br>
  ๒ ดู วิ.ม. ๔/๑๔-๑๕/๑๔-๑๕, สํ.ม. ๑๙/๑๐๘๑/๓๖๗-๓๖๙, อภิ.วิ. (แปล) ๓๕/๑๘๙/๑๖๓<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๐ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค ๘. ทุติยหิตสูตร<br>
<br>
  ๗. ปฐมหิตสูตร<br>
  ว่าด้วยภิกษุผู้ปฏิบัติเพื่อเกื้อกูล สูตรที่ ๑</p>
<p>
  [๑๗] ภิกษุทั้งหลาย ภิกษุประกอบด้วยธรรม ๕ ประการ ชื่อว่าปฏิบัติเพื่อ<br>
  เกื้อกูลตน ไม่ปฏิบัติเพื่อเกื้อกูลผู้อื่น<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. ตนเองเป็นผู้ถึงพร้อมด้วยศีล แต่ไม่ชักชวนผู้อื่นให้ถึงพร้อมด้วยศีล<br>
  ๒. ตนเองเป็นผู้ถึงพร้อมด้วยสมาธิ แต่ไม่ชักชวนผู้อื่นให้ถึงพร้อมด้วย<br>
  สมาธิ<br>
  ๓. ตนเองเป็นผู้ถึงพร้อมด้วยปัญญา แต่ไม่ชักชวนผู้อื่นให้ถึงพร้อม<br>
  ด้วยปัญญา<br>
  ๔. ตนเองเป็นผู้ถึงพร้อมด้วยวิมุตติ แต่ไม่ชักชวนผู้อื่นให้ถึงพร้อมด้วย<br>
  วิมุตติ<br>
  ๕. ตนเองเป็นผู้ถึงพร้อมด้วยวิมุตติญาณทัสสนะ (ความรู้ความเห็นใน<br>
  วิมุตติ) แต่ไม่ชักชวนผู้อื่นให้ถึงพร้อมด้วยวิมุตติญาณทัสสนะ<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ชื่อว่าปฏิบัติเพื่อ<br>
  เกื้อกูลตน ไม่ปฏิบัติเพื่อเกื้อกูลผู้อื่น</p>

<p class="nc">
  ปฐมหิตสูตรที่ ๗ จบ<br>
<br>
๘. ทุติยหิตสูตร<br>
  ว่าด้วยภิกษุผู้ปฏิบัติเพื่อเกื้อกูล สูตรที่ ๒</p>
<p>
  [๑๘] ภิกษุทั้งหลาย ภิกษุประกอบด้วยธรรม ๕ ประการ ชื่อว่าปฏิบัติเพื่อ<br>
  เกื้อกูลผู้อื่น ไม่ปฏิบัติเพื่อเกื้อกูลตน<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. ตนเองไม่เป็นผู้ถึงพร้อมด้วยศีล แต่ชักชวนผู้อื่นให้ถึงพร้อมด้วยศีล<br>
  ๒. ตนเองไม่เป็นผู้ถึงพร้อมด้วยสมาธิ แต่ชักชวนผู้อื่นให้ถึงพร้อมด้วย<br>
  สมาธิ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๑ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค ๙. ตติยหิตสูตร</p>
<p>
  ๓. ตนเองไม่เป็นผู้ถึงพร้อมด้วยปัญญา แต่ชักชวนผู้อื่นให้ถึงพร้อม<br>
  ด้วยปัญญา<br>
  ๔. ตนเองไม่เป็นผู้ถึงพร้อมด้วยวิมุตติ แต่ชักชวนผู้อื่นให้ถึงพร้อมด้วย<br>
  วิมุตติ<br>
  ๕. ตนเองไม่เป็นผู้ถึงพร้อมด้วยวิมุตติญาณทัสสนะ แต่ชักชวนผู้อื่นให้<br>
  ถึงพร้อมด้วยวิมุตติญาณทัสสนะ<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ชื่อว่าปฏิบัติเพื่อ<br>
  เกื้อกูลผู้อื่น ไม่ปฏิบัติเพื่อเกื้อกูลตน</p>

<p class="nc">
  ทุติยหิตสูตรที่ ๘ จบ<br>
<br>
๙. ตติยหิตสูตร<br>
  ว่าด้วยภิกษุผู้ไม่ปฏิบัติเพื่อเกื้อกูล สูตรที่ ๓</p>
<p>
  [๑๙] ภิกษุทั้งหลาย ภิกษุประกอบด้วยธรรม ๕ ประการ ชื่อว่าไม่ปฏิบัติเพื่อ<br>
  เกื้อกูลตน ไม่ปฏิบัติเพื่อเกื้อกูลผู้อื่น<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. ตนเองไม่เป็นผู้ถึงพร้อมด้วยศีล และไม่ชักชวนผู้อื่นให้ถึงพร้อมด้วยศีล<br>
  ๒. ตนเองไม่เป็นผู้ถึงพร้อมด้วยสมาธิ และไม่ชักชวนผู้อื่นให้ถึงพร้อม<br>
  ด้วยสมาธิ<br>
  ๓. ตนเองไม่เป็นผู้ถึงพร้อมด้วยปัญญา และไม่ชักชวนผู้อื่นให้ถึง<br>
  พร้อมด้วยปัญญา<br>
  ๔. ตนเองไม่เป็นผู้ถึงพร้อมด้วยวิมุตติ และไม่ชักชวนผู้อื่นให้ถึงพร้อม<br>
  ด้วยวิมุตติ<br>
  ๕. ตนเองไม่เป็นผู้ถึงพร้อมด้วยวิมุตติญาณทัสสนะ และไม่ชักชวนผู้อื่น<br>
  ให้ถึงพร้อมด้วยวิมุตติญาณทัสสนะ<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ชื่อว่าไม่ปฏิบัติเพื่อ<br>
  เกื้อกูลตน ไม่ปฏิบัติเพื่อเกื้อกูลผู้อื่น<br>
</p>
<p class="nc">
  ตติยหิตสูตรที่ ๙ จบ</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๒ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๒. พลวรรค รวมพระสูตรที่มีในวรรค<br>
<br>
  ๑๐. จตุตถหิตสูตร<br>
  ว่าด้วยภิกษุผู้ปฏิบัติเพื่อเกื้อกูล สูตรที่ ๔</p>
<p>
  [๒๐] ภิกษุทั้งหลาย ภิกษุประกอบด้วยธรรม ๕ ประการ ชื่อว่าปฏิบัติ<br>
  เพื่อเกื้อกูลตน และปฏิบัติเพื่อเกื้อกูลผู้อื่น<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
<br>
  ๑. ตนเองเป็นผู้ถึงพร้อมด้วยศีล และชักชวนผู้อื่นให้ถึงพร้อมด้วยศีล<br>
  ๒. ตนเองเป็นผู้ถึงพร้อมด้วยสมาธิ และชักชวนผู้อื่นให้ถึงพร้อมด้วย<br>
  สมาธิ<br>
  ๓. ตนเองเป็นผู้ถึงพร้อมด้วยปัญญา และชักชวนผู้อื่นให้ถึงพร้อมด้วย<br>
  ปัญญา<br>
  ๔. ตนเองเป็นผู้ถึงพร้อมด้วยวิมุตติ และชักชวนผู้อื่นให้ถึงพร้อมด้วยวิมุตติ<br>
  ๕. ตนเองเป็นผู้ถึงพร้อมด้วยวิมุตติญาณทัสสนะ และชักชวนผู้อื่นให้<br>
  ถึงพร้อมด้วยวิมุตติญาณทัสสนะ<br>
<br>
  ภิกษุทั้งหลาย ภิกษุประกอบด้วยธรรม ๕ ประการนี้แล ชื่อว่าปฏิบัติเพื่อ<br>
  เกื้อกูลตน และปฏิบัติเพื่อเกื้อกูลผู้อื่น<br>
</p>
<p class="nc">
  จตุตถหิตสูตรที่ ๑๐ จบ<br>
  พลวรรคที่ ๒ จบ<br>
<br>
รวมพระสูตรที่มีในวรรคนี้ คือ<br>
<br>
๑. อนนุสสุตสูตร   ๒. กูฏสูตร<br>
   ๓. สังขิตตสูตร  ๔. วิตถตสูตร<br>
   ๕. ทัฏฐัพพสูตร  ๖. ปุนกูฏสูตร<br>
   ๗. ปฐมหิตสูตร  ๘. ทุติยหิตสูตร<br>
   ๙. ตติยหิตสูตร ๑๐. จตุตถหิตสูตร</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๓ }</p>
<hr>
<p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๑.
    ปฐมอคารวสูตร<br>
<br>
  ๓. ปัญจังคิกวรรค<br>
  หมวดว่าด้วยการเจริญสัมมาสมาธิที่ประกอบด้วยองค์ ๕<br>
<br>
๑. ปฐมอคารวสูตร<br>
  ว่าด้วยความไม่เคารพ สูตรที่ ๑</p>
<p>
  [๒๑] พระผู้มีพระภาคตรัสว่า ภิกษุทั้งหลาย<br>
<br>
  ๑. เป็นไปไม่ได้เลยที่ภิกษุไม่มีความเคารพ ไม่มีความยำเกรง ไม่มี<br>
  ความประพฤติเสมอภาคในเพื่อนพรหมจารีทั้งหลาย จักบำเพ็ญ<br>
  อภิสมาจาริกธรรม๑ให้บริบูรณ์ได้<br>
  ๒. เป็นไปไม่ได้เลยที่ภิกษุไม่บำเพ็ญอภิสมาจาริกธรรมให้บริบูรณ์แล้ว<br>
  จักบำเพ็ญเสขธรรม๒ให้บริบูรณ์ได้<br>
  ๓. เป็นไปไม่ได้เลยที่ภิกษุไม่บำเพ็ญเสขธรรมให้บริบูรณ์แล้ว จักบำเพ็ญ<br>
  ศีลทั้งหลาย๓ให้บริบูรณ์ได้<br>
  ๔. เป็นไปไม่ได้เลยที่ภิกษุไม่บำเพ็ญศีลทั้งหลายให้บริบูรณ์แล้ว จัก<br>
  บำเพ็ญสัมมาทิฏฐิ๔ให้บริบูรณ์ได้</p>
<p class="footer">เชิงอรรถ :<br>
  ๑ อภิสมาจาริกธรรม หมายถึงอภิสมาจาริกศีล คือ ศีลที่บัญญัติว่าด้วยเรื่องวัตรอันเป็นระเบียบปฏิบัติ<br>
  ขนบธรรมเนียมชั้นสูง ได้แก่ ขันธกวัตร ๘๒ มหาวัตร ๑๔ เช่น เจติยังคณวัตร (ระเบียบปฏิบัติที่ลาน<br>
  พระเจดีย์) โพธิยังคณวัตร (ระเบียบปฏิบัติที่ลานต้นโพธิ์) อุปัชฌายวัตร (ระเบียบปฏิบัติที่สัทธิวิหาริก<br>
  พึงปฏิบัติต่อพระอุปัชฌาย์) อาจริยวัตร (ระเบียบปฏิบัติที่อันเตวาสิกพึงปฏิบัติต่ออาจารย์)
  ชันตาฆรวัตร<br>
  (ระเบียบปฏิบัติที่เรือนไฟ) อุโปสถาคารวัตร (ระเบียบปฏิบัติที่โรงอุโบสถ) (องฺ.ปญฺจก.
  อ.๓/๒๑/๖, วิ.อ.<br>
  ๑/๑๖๕/๔๕๓) และดู วิ.จู. ๖/๕๑/๖๓, ๗๕-๘๒/๑๐๐-๑๐๕, วิ.จู. ๗/๓๕๖-๓๘๒/๑๕๓-๑๙๓ ตามนัย<br>
  สารตฺถ.ฏีกา ๒/๑๖๕/๒๔๑-๒๔๒<br>
  ๒ เสขธรรม ในที่นี้หมายถึงเสขปัณณัตติศีลกล่าวคือศีลบัญญัติที่ว่าด้วยเสขิยวัตร(ระเบียบปฏิบัติที่พึงศึกษา)<br>
  (องฺ.ปญฺจก.อ. ๓/๒๑/๖, องฺ.ฉกฺก.อ. ๓/๖๕-๖๗/๑๕๑, องฺ.ฉกฺก.ฏีกา ๓/๖๕-๖๗/๑๗๔)<br>
  ๓ ศีลทั้งหลาย ในที่นี้หมายถึงมหาศีล ๔ ได้แก่ ปาราชิก ๔ (องฺ.ปญฺจก.อ. ๓/๒๑/๖)
  และดู องฺ.ติก. (แปล)<br>
  ๒๐/๘๗/๓๑๓, องฺ.ติก.อ. ๒/๘๗/๒๔๑, องฺ.ติก.ฏีกา ๒/๘๗/๒๓๔ ประกอบ<br>
  ๔ สัมมาทิฏฐิ ในที่นี้หมายถึงวิปัสสนาสัมมาทิฏฐิ (องฺ.ปญฺจก.อ. ๓/๒๑/๖)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๔ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๒.
    ทุติยอคารวสูตร</p>
<p>
  ๕. เป็นไปไม่ได้เลยที่ภิกษุไม่บำเพ็ญสัมมาทิฏฐิให้บริบูรณ์แล้ว จักบำเพ็ญ<br>
  สัมมาสมาธิ๑ให้บริบูรณ์ได้<br>
<br>
  ภิกษุทั้งหลาย<br>
<br>
  ๑. เป็นไปได้ที่ภิกษุมีความเคารพ มีความยำเกรง มีความประพฤติ<br>
  เสมอภาคในเพื่อนพรหมจารีทั้งหลาย จักบำเพ็ญอภิสมาจาริกธรรม<br>
  ให้บริบูรณ์ได้<br>
  ๒. เป็นไปได้ที่ภิกษุบำเพ็ญอภิสมาจาริกธรรมให้บริบูรณ์แล้ว จักบำเพ็ญ<br>
  เสขธรรมให้บริบูรณ์ได้<br>
  ๓. เป็นไปได้ที่ภิกษุบำเพ็ญเสขธรรมให้บริบูรณ์แล้ว จักบำเพ็ญศีล<br>
  ทั้งหลาย ให้บริบูรณ์ได้<br>
  ๔. เป็นไปได้ที่ภิกษุบำเพ็ญศีลทั้งหลายให้บริบูรณ์แล้ว จักบำเพ็ญสัมมา-<br>
  ทิฏฐิให้บริบูรณ์ได้<br>
  ๕. เป็นไปได้ที่ภิกษุบำเพ็ญสัมมาทิฏฐิให้บริบูรณ์แล้ว จักบำเพ็ญ<br>
  สัมมาสมาธิ ให้บริบูรณ์ได้</p>

<p class="nc">
  ปฐมอคารวสูตรที่ ๑ จบ<br>
<br>
๒. ทุติยอคารวสูตร<br>
  ว่าด้วยความไม่เคารพ สูตรที่ ๒</p>
<p>
  [๒๒] ภิกษุทั้งหลาย<br>
<br>
  ๑. เป็นไปไม่ได้เลยที่ภิกษุผู้ไม่มีความเคารพ ไม่มีความยำเกรง ไม่มี<br>
  ความประพฤติเสมอภาคในเพื่อนพรหมจารีทั้งหลาย จักบำเพ็ญ<br>
  อภิสมาจาริกธรรมให้บริบูรณ์ได้</p>
<p class="footer">เชิงอรรถ :<br>
  ๑ สัมมาสมาธิ ในที่นี้หมายถึงมัคคสมาธิ สมาธิที่ช่วยให้ตรัสรู้ หรือสมาธิที่เป็นองค์แห่งมรรค
  มีชื่อเรียก<br>
  พิเศษว่า อนันตริกสมาธิ แปลว่า สมาธิที่ให้ผลต่อเนื่องไปทันที (ขุ.ขุ. ๒๕/๕/๖,
  ขุ.สุ. ๒๕/๒๒๘/๓๗๗)<br>
  และหมายถึงผลสมาธิ หรือ อรหัตตผลสมาธิ ได้แก่ เจโตวิมุตติ ความหลุดพ้นด้วยกำลังจิตที่ประกอบด้วย<br>
  สมาธิ ซึ่งกำราบราคะลงได้ ทำให้หลุดพ้นจากกิเลสเครื่องผูกมัดทั้งหลายได้ (องฺ.ปญฺจก.อ.
  ๓/๒๑/๖)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๕ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๒.
    ทุติยอคารวสูตร</p>
<p>
  ๒. เป็นไปไม่ได้เลยที่ภิกษุไม่บำเพ็ญอภิสมาจาริกธรรมให้บริบูรณ์แล้ว<br>
  จักบำเพ็ญเสขธรรมให้บริบูรณ์ได้<br>
  ๓. เป็นไปไม่ได้เลยที่ภิกษุไม่บำเพ็ญเสขธรรมให้บริบูรณ์แล้ว จักบำเพ็ญ<br>
  สีลขันธ์ให้บริบูรณ์ได้<br>
  ๔. เป็นไปไม่ได้เลยที่ภิกษุไม่บำเพ็ญสีลขันธ์ให้บริบูรณ์แล้ว จักบำเพ็ญ<br>
  สมาธิขันธ์ให้บริบูรณ์ได้<br>
  ๕. เป็นไปไม่ได้เลยที่ภิกษุไม่บำเพ็ญสมาธิขันธ์ให้บริบูรณ์แล้ว จักบำเพ็ญ<br>
  ปัญญาขันธ์ให้บริบูรณ์ได้<br>
<br>
  ภิกษุทั้งหลาย<br>
<br>
  ๑. เป็นไปได้ที่ภิกษุผู้มีความเคารพ มีความยำเกรง มีความประพฤติ<br>
  เสมอภาคในเพื่อนพรหมจารีทั้งหลาย จักบำเพ็ญอภิสมาจาริกธรรม<br>
  ให้บริบูรณ์ได้<br>
  ๒. เป็นไปได้ที่ภิกษุบำเพ็ญอภิสมาจาริกธรรมให้บริบูรณ์แล้ว จักบำเพ็ญ<br>
  เสขธรรมให้บริบูรณ์ได้<br>
  ๓. เป็นไปได้ที่ภิกษุบำเพ็ญเสขธรรมให้บริบูรณ์แล้ว จักบำเพ็ญสีลขันธ์<br>
  ให้บริบูรณ์ได้<br>
  ๔. เป็นไปได้ที่ภิกษุบำเพ็ญสีลขันธ์ให้บริบูรณ์แล้ว จักบำเพ็ญสมาธิขันธ์<br>
  ให้บริบูรณ์ได้<br>
  ๕. เป็นไปได้ที่ภิกษุบำเพ็ญสมาธิขันธ์ให้บริบูรณ์แล้ว จักบำเพ็ญ<br>
  ปัญญาขันธ์ให้บริบูรณ์ได้<br>
</p>
<p class="nc">
  ทุติยอคารวสูตรที่ ๒ จบ</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๖ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๓.
    อุปกิเลสสูตร<br>
<br>
  ๓. อุปกิเลสสูตร<br>
  ว่าด้วยความเศร้าหมอง</p>
<p>
  [๒๓] ภิกษุทั้งหลาย สิ่งเศร้าหมองแห่งทอง ๕ ประการ เป็นเหตุให้ทอง<br>
  เศร้าหมอง ไม่อ่อน ใช้การไม่ได้ ไม่ผุดผ่อง แตกง่าย ใช้งานไม่ได้ดี<br>
  สิ่งเศร้าหมองแห่งทอง ๕ ประการ อะไรบ้าง คือ<br>
<br>
  ๑. เหล็ก ๒. โลหะ<br>
  ๓. ดีบุก ๔. ตะกั่ว<br>
  ๕. เงิน<br>
<br>
  ภิกษุทั้งหลาย สิ่งเศร้าหมองแห่งทอง ๕ ประการนี้แล เป็นเหตุให้ทอง<br>
  เศร้าหมอง ไม่อ่อน ใช้การไม่ได้ ไม่ผุดผ่อง แตกง่าย ใช้งานไม่ได้ดี<br>
  แต่เมื่อใด ทองพ้นจากสิ่งเศร้าหมอง ๕ ประการนี้แล้ว เมื่อนั้น ทองนั้น<br>
  ย่อมอ่อน ใช้การได้ ผุดผ่อง ไม่แตกง่าย ใช้งานได้ดี และช่างทองมุ่งหมายจะทำ<br>
  เครื่องประดับชนิดใด ๆ คือ แหวน ต่างหู สร้อยคอ หรือมาลัยทอง เครื่องประดับ<br>
  ชนิดนั้นย่อมอำนวยประโยชน์ให้เขาได้ ฉันใด<br>
  ความเศร้าหมองแห่งจิต ๕ ประการ เป็นเหตุให้จิตเศร้าหมอง ไม่อ่อน<br>
  ไม่เหมาะแก่การใช้งาน ไม่ผุดผ่อง ฟุ้งซ่าน ไม่ตั้งมั่นดีเพื่อความสิ้นอาสวะ ฉันนั้น<br>
  เหมือนกัน<br>
  ความเศร้าหมองแห่งจิต ๕ ประการ อะไรบ้าง คือ<br>
<br>
  ๑. กามฉันทะ (ความพอใจในกาม)<br>
  ๒. พยาบาท (ความคิดร้าย)<br>
  ๓. ถีนมิทธะ (ความหดหู่และเซื่องซึม)<br>
  ๔. อุทธัจจกุกกุจจะ (ความฟุ้งซ่านและร้อนใจ)<br>
  ๕. วิจิกิจฉา (ความลังเลสงสัย)<br>
<br>
  ความเศร้าหมองแห่งจิต ๕ ประการนี้แล เป็นเหตุให้จิตเศร้าหมอง ไม่อ่อน<br>
  ไม่เหมาะแก่การใช้งาน ไม่ผุดผ่อง ฟุ้งซ่าน ไม่ตั้งมั่นดีเพื่อความสิ้นอาสวะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๗ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๓.
    อุปกิเลสสูตร</p>
<p>
  แต่เมื่อใด จิตพ้นจากความเศร้าหมอง ๕ ประการนี้แล้ว เมื่อนั้น จิตนั้น<br>
  ย่อมอ่อน เหมาะแก่การใช้งาน ผุดผ่อง ไม่ฟุ้งซ่าน ตั้งมั่นดีเพื่อความสิ้นอาสวะ<br>
  และภิกษุจะน้อมจิตไปเพื่อทำให้แจ้งด้วยปัญญาอันยิ่งซึ่งธรรมที่ควรทำให้แจ้งด้วย<br>
  ปัญญาอันยิ่งใด ๆ เมื่อมีเหตุ๑ เธอย่อมบรรลุความเป็นผู้เหมาะสมที่จะประจักษ์ชัดใน<br>
  ธรรมนั้น ๆ<br>
  ถ้าภิกษุนั้นหวังว่า เราพึงแสดงฤทธิ์ได้หลายอย่าง คือ คนเดียวแสดงเป็น<br>
  หลายคนก็ได้ หลายคนแสดงเป็นคนเดียวก็ได้ แสดงให้ปรากฏ หรือให้หายไปก็ได้<br>
  ทะลุฝา กำแพง และภูเขาไปได้ไม่ติดขัดเหมือนไปในที่ว่างก็ได้ ผุดขึ้นหรือดำลงใน<br>
  แผ่นดินเหมือนไปในน้ำก็ได้ เดินบนน้ำโดยที่น้ำไม่แยกเหมือนเดินบนแผ่นดินก็ได้<br>
  นั่งขัดสมาธิเหาะไปในอากาศเหมือนนกบินไปก็ได้ ใช้ฝ่ามือลูบคลำดวงจันทร์ และ<br>
  ดวงอาทิตย์ อันมีฤทธิ์มากมีอานุภาพมากก็ได้ ใช้อำนาจทางกายไปจนถึงพรหมโลก<br>
  ก็ได้ เมื่อมีเหตุ เธอย่อมบรรลุความเป็นผู้เหมาะสมที่จะประจักษชัดในธรรมนั้น
  ๆ<br>
  ถ้าภิกษุนั้นหวังว่า เราพึงได้ยินเสียง ๒ ชนิด คือ เสียงทิพย์และเสียงมนุษย์<br>
  ทั้งที่อยู่ไกลและอยู่ใกล้ ด้วยหูทิพย์อันบริสุทธิ์เหนือมนุษย์ เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
  ถ้าภิกษุนั้นหวังว่า เราพึงกำหนดรู้จิตของสัตว์และบุคคลอื่นได้ด้วยจิตของตน<br>
  คือ จิตมีราคะก็รู้ว่ามีราคะ หรือปราศจากราคะก็รู้ว่าปราศจากราคะ จิตมีโทสะ<br>
  ก็รู้ว่ามีโทสะ หรือปราศจากโทสะก็รู้ว่าปราศจากโทสะ จิตมีโมหะก็รู้ว่ามีโมหะ หรือ<br>
  ปราศจากโมหะก็รู้ว่าปราศจากโมหะ จิตหดหู่ก็รู้ว่าหดหู่ หรือฟุ้งซ่านก็รู้ว่าฟุ้งซ่าน<br>
  จิตเป็นมหัคคตะ๒ก็รู้ว่าเป็นมหัคคตะ หรือไม่เป็นมหัคคตะก็รู้ว่าไม่เป็นมหัคคตะ</p>
<p class="footer">เชิงอรรถ :<br>
  ๑ เมื่อมีเหตุ แปลจากบาลีว่า สติ สติอายตเน (เมื่อมีเหตุแห่งสติ) หมายถึงฌานที่เป็นบาท
  (เครื่อง<br>
  บรรลุ)กล่าวคือบุพเหตุแห่งอภิญญา<br>
  อีกนัยหนึ่ง หมายถึงอรหัตตผลเป็นเหตุแห่งอภิญญา ๖ ประการ หรือหมายถึงวิปัสสนาเป็นเหตุ<br>
  แห่งอรหัตตผล แต่ในที่นี้หมายถึงเหตุคืออุปนิสสัยแห่งการบรรลุคุณวิเศษนั้น ๆ (องฺ.ติก.อ.
  ๒/๑๐๒/๒๕๕,<br>
  องฺ.ฉกฺก.ฏีกา ๓/๗๑-๗๔/๑๗๕)<br>
  ๒ จิตเป็นมหัคคตะ หมายถึงจิตที่ถึงความเป็นใหญ่กล่าวคือรูปาวจรกุศลจิตและอรูปาวจรกุศลจิต
  เพราะสามารถ<br>
  ข่มกิเลสได้ มีผลไพบูลย์และมีการสืบต่อยาวนาน หรือจิตที่ดำเนินไปด้วยฉันทะ วิริยะ
  จิตตะ และปัญญาที่<br>
  กว้างขวาง (ขุ.ป.อ. ๑/๑๐๔/๓๖๖, อภิ.สงฺ.อ. ๑๒/๙๒) และดู อภิ.สงฺ. (แปล) ๓๔/๑๖๐-๒๖๘/๕๗-๘๕<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๘ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๓.
    อุปกิเลสสูตร</p>
<p>
  จิตมีจิตอื่นยิ่งกว่าก็รู้ว่ามีจิตอื่นยิ่งกว่า หรือไม่มีจิตอื่นยิ่งกว่าก็รู้ว่าไม่มีจิตอื่นยิ่งกว่า<br>
  จิตเป็นสมาธิก็รู้ว่าเป็นสมาธิ หรือไม่เป็นสมาธิก็รู้ว่าไม่เป็นสมาธิ จิตหลุดพ้นก็รู้ว่า<br>
  หลุดพ้น หรือไม่หลุดพ้นก็รู้ว่าไม่หลุดพ้น เมื่อมีเหตุ เธอย่อมบรรลุความเป็นผู้<br>
  เหมาะสมที่จะประจักษ์ชัดในธรรมนั้น ๆ<br>
  ถ้าภิกษุนั้นหวังว่า เราพึงระลึกชาติก่อนได้หลายชาติ คือ ๑ ชาติบ้าง<br>
  ๒ ชาติบ้าง ๓ ชาติบ้าง ๔ ชาติบ้าง ๕ ชาติบ้าง ๑๐ ชาติบ้าง ๒๐ ชาติบ้าง<br>
  ๓๐ ชาติบ้าง ๔๐ ชาติบ้าง ๕๐ ชาติบ้าง ๑๐๐ ชาติบ้าง ๑,๐๐๐ ชาติบ้าง<br>
  ๑๐๐,๐๐๐ ชาติบ้าง ตลอดสังวัฏกัปเป็นอันมากบ้าง ตลอดวิวัฏฏกัป๑เป็นอัน มาก<br>
  บ้าง ตลอดสังวัฏฏกัปและวิวัฏฏกัปเป็นอันมากบ้างว่า ในภพโน้น เรามีชื่ออย่างนั้น<br>
  มีตระกูล มีวรรณะ มีอาหาร เสวยสุขทุกข์ และมีอายุอย่างนั้น ๆ จุติจากภพนั้น<br>
  ก็ไปเกิดในภพโน้น แม้ในภพนั้น เราก็มีชื่ออย่างนั้น มีตระกูล มีวรรณะ มีอาหาร<br>
  เสวยสุขทุกข์ และมีอายุอย่างนั้น ๆ จุติจากภพนั้นจึงมาเกิดในภพนี้ เราพึงระลึกชาติ<br>
  ก่อนได้หลายชาติ พร้อมทั้งลักษณะทั่วไปและชีวประวัติอย่างนี้ เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
  ถ้าภิกษุนั้นหวังว่า เราพึงเห็นหมู่สัตว์ผู้กำลังจุติ กำลังเกิดทั้งชั้นต่ำและชั้นสูง<br>
  งามและไม่งาม เกิดดีและเกิดไม่ดีด้วยตาทิพย์อันบริสุทธิ์เหนือมนุษย์ พึงรู้ชัดถึง<br>
  หมู่สัตว์ผู้เป็นไปตามกรรมว่า หมู่สัตว์ที่ประกอบกายทุจริต วจีทุจริต และมโนทุจริต<br>
  กล่าวร้ายพระอริยะ มีความเห็นผิด ชักชวนผู้อื่นให้ทำกรรมตามความเห็นผิด พวกเขา<br>
  หลังจากตายแล้วจะไปเกิดในอบาย ทุคติ วินิบาต นรก แต่หมู่สัตว์ที่ประกอบ<br>
  กายสุจริต วจีสุจริต และมโนสุจริต ไม่ว่าร้ายพระอริยะ มีความเห็นชอบ ชักชวน<br>
  ผู้อื่นให้ทำกรรมตามความเห็นชอบ พวกเขาหลังจากตายแล้วจะไปเกิดในสุคติโลก<br>
  สวรรค์ เราพึงเห็นหมู่สัตว์ผู้กำลังจุติ กำลังเกิดทั้งชั้นต่ำและชั้นสูง งามและไม่งาม</p>
<p class="footer">เชิงอรรถ :<br>
  ๑ สังวัฏฏกัป หมายถึงกัปฝ่ายเสื่อม คือช่วงระยะเวลาที่โลกกำลังพินาศ วิวัฏฏกัป
  หมายถึงกัปฝ่ายเจริญ คือ<br>
  ช่วงระยะเวลาที่โลกกลับฟื้นขึ้นมาใหม่ (ตามนัย วิ.อ. ๑/๑๒/๑๕๘)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๒๙ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๔.
    ทุสสีลสูตร</p>
<p>
  เกิดดีและเกิดไม่ดีด้วยตาทิพย์อันบริสุทธิ์เหนือมนุษย์ พึงรู้ชัดถึงหมู่สัตว์ผู้เป็นไปตาม<br>
  กรรมอย่างนี้แล เมื่อมีเหตุ เธอย่อมบรรลุความเป็นผู้เหมาะสมที่จะประจักษ์ชัดใน<br>
  ธรรมนั้น ๆ<br>
  ถ้าภิกษุนั้นหวังว่า เราพึงทำให้แจ้งเจโตวิมุตติ ปัญญาวิมุตติอันไม่มีอาสวะ<br>
  เพราะอาสวะสิ้นไปด้วยปัญญาอันยิ่งเองเข้าถึงอยู่ในปัจจุบัน เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ</p>

<p class="nc">
  อุปกิเลสสูตรที่ ๓ จบ<br>
<br>
๔. ทุสสีลสูตร<br>
  ว่าด้วยโทษแห่งความทุศีลและคุณแห่งความมีศีล</p>
<p>
  [๒๔] ภิกษุทั้งหลาย สัมมาสมาธิของบุคคลผู้ทุศีล มีศีลวิบัติชื่อว่ามีเหตุถูก<br>
  ขจัดแล้ว เมื่อสัมมาสมาธิไม่มียถาภูตญาณทัสสนะ๑ ของบุคคลผู้มีสัมมาสมาธิวิบัติ<br>
  ชื่อว่ามีเหตุถูกขจัดแล้ว เมื่อยถาภูตญาณทัสสนะไม่มี นิพพิทา๒และวิราคะ๓ของ<br>
  บุคคลผู้มียถาภูตญาณทัสสนะวิบัติชื่อว่ามีเหตุถูกขจัดแล้ว เมื่อนิพพิทาและวิราคะไม่<br>
  มี วิมุตติญาณทัสสนะ๔ ของบุคคลผู้มีนิพพิทาและวิราคะวิบัติชื่อว่ามีเหตุถูกขจัดแล้ว<br>
  สัมมาสมาธิของบุคคลผู้ทุศีล มีศีลวิบัติชื่อว่ามีเหตุถูกขจัดแล้ว เมื่อสัมมา-<br>
  สมาธิไม่มี ยถาภูตญาณทัสสนะของบุคคลผู้มีสัมมาสมาธิวิบัติชื่อว่ามีเหตุถูกขจัดแล้ว<br>
  เมื่อยถาภูตญาณทัสสนะไม่มี นิพพิทาและวิราคะของบุคคลผู้มียถาภูตญาณทัสสนะ</p>
<p class="footer">เชิงอรรถ :<br>
  ๑ ยถาภูตญาณทัสสนะ หมายถึงตรุณวิปัสสนา คือ วิปัสสนาที่อ่อนกำลัง ที่มีนามรูปปริเฉทญาณ
  (ญาณ<br>
  กำหนดจำแนกรู้รูปและนาม คือรู้สิ่งทั้งหลายว่า อะไรเป็นรูปธรรม อะไรเป็นนามธรรม)
  เป็นต้น เป็นความ<br>
  รู้ขั้วต่อที่ตัดแยกระหว่างความเป็นปุถุชนกับความเป็นอริยบุคคล ยังไม่ใช่ความรู้ขั้นสุดท้าย
  (องฺ.ปญฺจก.อ.<br>
  ๓/๒๔/๗, องฺ.ฉกฺก.อ. ๓/๕๐/๑๒๙)<br>
  ๒ นิพพิทา หมายถึงพลววิปัสสนา (วิปัสสนาที่มีพลัง) (องฺ.ปญฺจก.อ. ๓/๒๔/๗)<br>
  ๓ วิราคะ หมายถึงอริยมรรค (องฺ.ปญฺจก.อ.๓/๒๔/๗)<br>
  ๔ วิมุตติญาณทัสสนะ เป็นความรู้ขั้นสุดท้าย แยกอธิบายว่า วิมุตติ หมายถึงผลวิมุตติ
  ได้แก่ อรหัตตผล<br>
  ญาณทัสสนะ หมายถึงปัจจเวกขณญาณ (ญาณหยั่งรู้ ด้วยการพิจารณาทบทวนมรรคผล กิเลสที่ละได้<br>
  แล้ว) (องฺ.ปญฺจก.อ. ๓/๒๔/๗, องฺ.ฉกฺก.อ. ๓/๕๐/๑๒๙)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๐ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๕.
    อนุคคหิตสูตร</p>
<p>
  วิบัติชื่อว่ามีเหตุถูกขจัดแล้ว เมื่อนิพพิทาและวิราคะไม่มี วิมุตติญาณทัสสนะของ<br>
  บุคคลผู้มีนิพพิทาและวิราคะวิบัติชื่อว่ามีเหตุถูกขจัดแล้ว เปรียบเหมือนต้นไม้ที่มีกิ่ง<br>
  และใบวิบัติ สะเก็ด เปลือก กระพี้ แม้แก่นของต้นไม้นั้น ย่อมไม่ถึงความบริบูรณ์<br>
  ภิกษุทั้งหลาย สัมมาสมาธิของบุคคลผู้มีศีล สมบูรณ์ด้วยศีล ชื่อว่ามีเหตุ<br>
  สมบูรณ์ เมื่อสัมมาสมาธิมี ยถาภูตญาณทัสสนะของบุคคลผู้สมบูรณ์ด้วยสัมมา-<br>
  สมาธิ ชื่อว่ามีเหตุสมบูรณ์ เมื่อยถาภูตญาณทัสสนะมี นิพพิทาและวิราคะของ<br>
  บุคคลผู้สมบูรณ์ด้วยยถาภูตญาณทัสสนะ ชื่อว่ามีเหตุสมบูรณ์ เมื่อนิพพิทาและ<br>
  วิราคะมี วิมุตติญาณทัสสนะของบุคคลผู้สมบูรณ์ด้วยนิพพิทาและวิราคะ ชื่อว่า<br>
  มีเหตุสมบูรณ์<br>
  สัมมาสมาธิของบุคคลผู้มีศีล สมบูรณ์ด้วยศีล ชื่อว่ามีเหตุสมบูรณ์ เมื่อ<br>
  สัมมาสมาธิมี ยถาภูตญาณทัสสนะของบุคคลผู้สมบูรณ์ด้วยสัมมาสมาธิ ชื่อว่า<br>
  มีเหตุสมบูรณ์ เมื่อยถาภูตญาณทัสสนะมี นิพพิทาและวิราคะของบุคคลผู้<br>
  สมบูรณ์ด้วยยถาภูตญาณทัสสนะ ชื่อว่ามีเหตุสมบูรณ์ เมื่อนิพพิทาและวิราคะมี<br>
  วิมุตติญาณทัสสนะของบุคคลผู้สมบูรณ์ด้วยนิพพิทาและวิราคะ ชื่อว่ามีเหตุสมบูรณ์<br>
  เปรียบเหมือนต้นไม้ที่มีกิ่งและใบสมบูรณ์ สะเก็ด เปลือก กระพี้ แม้แก่นของต้นไม้นั้น<br>
  ย่อมถึงความบริบูรณ์</p>

<p class="nc">
  ทุสสีลสูตรที่ ๔ จบ<br>
<br>
๕. อนุคคหิตสูตร<br>
  ว่าด้วยธรรมสนับสนุนสัมมาทิฏฐิ</p>
<p>
  [๒๕] ภิกษุทั้งหลาย สัมมาทิฏฐิ๑อันองค์ ๕ สนับสนุนแล้ว ย่อมมีเจโต-<br>
  วิมุตติเป็นผล มีเจโตวิมุตติ๒เป็นผลานิสงส์ และมีปัญญาวิมุตติ๓เป็นผล มีปัญญา-<br>
  วิมุตติเป็นผลานิสงส์</p>
<p class="footer">เชิงอรรถ :<br>
  ๑ สัมมาทิฏฐิ ในที่นี้หมายถึงวิปัสสนาสัมมาทิฏฐิ แต่ในอรรถกถามัชฌิมนิกายอธิบายว่าหมายถึงอรหัตตมัคค-<br>
  สัมมาทิฏฐิ (ม.มู.อ. ๒/๔๕๒/๒๕๔, องฺ.ปญฺจก.อ. ๓/๒๕/๗,องฺ.ปญฺจก.ฏีกา ๓/๒๕/๙)<br>
  ๒ เจโตวิมุตติ ในที่นี้หมายถึงมัคคสมาธิและผลสมาธิ (องฺ.ทุก.อ. ๒/๘๘/๖๒, องฺ.ปญฺจก.อ.๓/๒๕/๗)<br>
  ๓ ปัญญาวิมุตติ ในที่นี้หมายถึงผลญาณ ได้แก่ ผลปัญญาที่ ๔ กล่าวคืออรหัตตผลปัญญา
  (องฺ.ทุก.อ. ๒/๘๘/<br>
  ๖๒, องฺ.ปญฺจก.อ. ๓/๒๕/๗, องฺ.ปญจก.ฏีกา ๓/๒๕/๑๐)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๑ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๖.
    วิมุตตายตนสูตร</p>
<p>
  องค์ ๕ ประการ อะไรบ้าง คือ<br>
<br>
  ๑. ศีล๑ ๒. สุตะ๒<br>
  ๓. สากัจฉา๓ ๔. สมถะ๔<br>
  ๕. วิปัสสนา๕<br>
<br>
  ภิกษุทั้งหลาย สัมมาทิฏฐิอันองค์ ๕ นี้แล สนับสนุนแล้ว ย่อมมีเจโตวิมุตติ<br>
  เป็นผล มีเจโตวิมุตติเป็นผลานิสงส์ และมีปัญญาวิมุตติเป็นผล มีปัญญาวิมุตติเป็น<br>
  ผลานิสงส์</p>

<p class="nc">
  อนุคคหิตสูตรที่ ๕ จบ<br>
<br>
๖. วิมุตตายตนสูตร<br>
  ว่าด้วยเหตุแห่งวิมุตติ</p>
<p>
  [๒๖] ภิกษุทั้งหลาย เหตุแห่งวิมุตติ ๕ ประการนี้ ซึ่งเป็นเหตุให้จิตของภิกษุ<br>
  ผู้ไม่ประมาท มีความเพียร อุทิศกายและใจอยู่ ที่ยังไม่หลุดพ้น ย่อมหลุดพ้น อาสวะ<br>
  ที่ยังไม่สิ้นไป ย่อมถึงความสิ้นไป หรือเธอย่อมบรรลุธรรมอันเป็นแดนเกษมจาก<br>
  โยคะอันยอดเยี่ยมที่ยังไม่ได้บรรลุ</p>
<p class="footer">เชิงอรรถ :<br>
  ๑ ศีล ในที่นี้หมายถึงปาริสุทธิศีล ๔ ซึ่งเป็นพื้นฐานแห่งการบรรลุอริยมรรค (ม.มู.อ.๒/๔๕๒/๒๕๔,
  องฺ.<br>
  ปญฺจก.ฏีกา ๓/๒๕/๑๐)<br>
  ๒ สุตะ ในที่นี้หมายถึงการฟังธรรมที่เป็นสัปปายะ (องฺ.ปญฺจก.ฏีกา ๓/๒๕/๑๐)<br>
  ๓ สากัจฉา ในที่นี้หมายถึงการสนทนาบอกความเป็นไปแห่งจิตของตน (ม.มู.อ.๒/๔๕๒/๒๕๔,
  องฺ.<br>
  ปญฺจก.ฏีกา ๓/๒๕/๑๐)<br>
  ๔ สมถะ ในที่นี้หมายถึงสมาบัติ ๘ ที่เป็นพื้นฐานแห่งวิปัสสนา (องฺ.ปญฺจก.ฏีกา
  ๓/๒๕/๑๐)<br>
  ๕ วิปัสสนา ในที่นี้หมายถึงอนุปัสสนา ๗ ประการ คือ อนิจจานุปัสสนา ทุกขานุปัสสนา
  อนัตตานุปัสสนา<br>
  นิพพิทานุปัสสนา วิราคานุปัสสนา นิโรธานุปัสสนา และปฏินิสสัคคานุปัสสนา<br>
  องค์ ๕ ประการนี้เปรียบเหมือนกระบวนการปลูกมะม่วง คือ<br>
  ศีล เปรียบเหมือนการทำร่องน้ำรอบต้นไม้ เพราะเป็นมูลเหตุให้สัมมาทิฏฐิเจริญ<br>
  สุตะ เปรียบเหมือนการรดน้ำให้เหมาะแก่เวลา เพราะเพิ่มพูนภาวนา<br>
  สากัจฉา เปรียบเหมือนการตัดแต่งกิ่ง เพราะนำความยุ่งยากแห่งภาวนาออกไปได้<br>
  สมถะ เปรียบเหมือนการทำทำนบกั้นน้ำให้แข็งแรง เพราะทำภาวนาให้มั่นคงยิ่งขึ้น<br>
  วิปัสสนา เปรียบเหมือนการใช้จอบขุดราก เพราะขุดรากตัณหา มานะ และทิฏฐิได้<br>
  (ม.มู.อ.๒/๔๕๒/๒๕๕, องฺ.เอกก.ฏีกา ๑/๑๑/๙๓, องฺ.ปญฺจก.ฏีกา ๓/๒๕/๙-๑๒)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๒ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๖.
    วิมุตตายตนสูตร</p>
<p>
  เหตุแห่งวิมุตติ ๕ ประการ อะไรบ้าง คือ<br>
<br>
  ๑. ศาสดาหรือเพื่อนพรหมจารีผู้ตั้งอยู่ในฐานะครูบางรูปแสดงธรรม๑<br>
  แก่ภิกษุในธรรมวินัยนี้ เธอรู้แจ้งอรรถ๒ รู้แจ้งธรรมในธรรม๓นั้น<br>
  ตามที่ศาสดาหรือเพื่อนพรหมจารีผู้ตั้งอยู่ในฐานะครูบางรูปแสดง<br>
  แก่เธอ เมื่อเธอรู้แจ้งอรรถรู้แจ้งธรรม ย่อมเกิดปราโมทย์ เมื่อมี<br>
  ปราโมทย์ ย่อมเกิดปีติ เมื่อใจมีปีติ กายย่อมสงบ เธอมีกายสงบ<br>
  ย่อมได้รับสุข เมื่อมีสุข จิตย่อมตั้งมั่น นี้เป็นเหตุแห่งวิมุตติประการ<br>
  ที่ ๑ ซึ่งเป็นเหตุให้จิตของภิกษุผู้ไม่ประมาท มีความเพียร อุทิศ<br>
  กายและใจอยู่ ที่ยังไม่หลุดพ้น ย่อมหลุดพ้น อาสวะที่ยังไม่สิ้นไป<br>
  ย่อมถึงความสิ้นไป หรือเธอย่อมบรรลุธรรมอันเป็นแดนเกษมจาก<br>
  โยคะอันยอดเยี่ยมที่ยังไม่ได้บรรลุ<br>
<br>
  ๒. ศาสดาหรือเพื่อนพรหมจารีผู้ตั้งอยู่ในฐานะครูบางรูปไม่ได้แสดงธรรม<br>
  แก่ภิกษุ แต่ภิกษุแสดงธรรมตามที่ตนได้สดับมาตามที่ตนได้เรียน<br>
  มาแก่ผู้อื่นโดยพิสดาร เธอรู้แจ้งอรรถรู้แจ้งธรรมในธรรมนั้นตาม<br>
  ที่ภิกษุแสดงธรรมตามที่ตนได้สดับมาตามที่ตนได้เรียนมาแก่ผู้อื่นโดย<br>
  พิสดาร เมื่อเธอรู้แจ้งอรรถรู้แจ้งธรรม ย่อมเกิดปราโมทย์ เมื่อมี<br>
  ปราโมทย์ ย่อมเกิดปีติ เมื่อใจมีปีติ กายย่อมสงบ เธอมีกายสงบ<br>
  ย่อมได้รับสุข เมื่อมีสุข จิตย่อมตั้งมั่น นี้เป็นเหตุแห่งวิมุตติประการ<br>
  ที่ ๒ ซึ่งเป็นเหตุให้จิตของภิกษุผู้ไม่ประมาท ฯลฯ หรือเธอย่อม<br>
  บรรลุธรรมอันเป็นแดนเกษมจากโยคะอันยอดเยี่ยมที่ยังไม่ได้บรรลุ<br>
<br>
  ๓. ศาสดาหรือเพื่อนพรหมจารีผู้ตั้งอยู่ในฐานะครูบางรูปไม่ได้แสดงธรรม<br>
  แก่ภิกษุ แม้ภิกษุก็ไม่ได้แสดงธรรมตามที่ตนได้สดับมาตาม<br>
  ที่ตนได้เรียนมา แก่ผู้อื่นโดยพิสดาร แต่ภิกษุสาธยายธรรมตามที่ตนได้</p>
<p class="footer">เชิงอรรถ :<br>
  ๑ ธรรม ในที่นี้หมายถึงอริยสัจ ๔ (องฺ.ปญฺจก.อ. ๓/๒๖/๘)<br>
  ๒ รู้แจ้งอรรถ ในที่นี้หมายถึงรู้ความหมายแห่งบาลีนั้นว่า ศีลมาในที่นี้ สมาธิมาในที่นี้
  ปัญญามาในที่นี้<br>
  (องฺ.ติก.อ. ๒/๔๓/๑๕๒-๑๕๓, องฺ.ปญฺจก.อ. ๓/๒๖/๘)<br>
  ๓ รู้แจ้งธรรม ในที่นี้หมายถึงรู้บาลีคือพระพุทธพจน์ เช่น ทรงจำบาลีที่ให้รู้ความหมายได้อย่างถูกต้อง
  (องฺ.<br>
  ติก.อ. ๓/๔๓/๑๕๒-๑๕๓, องฺ.ปญฺจก.อ. ๓/๒๖/๘, องฺ.ปญฺจก.ฏีกา ๓/๒๖/๑๓)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๓ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๖.
    วิมุตตายตนสูตร</p>
<p>
  สดับมาตามที่ตนได้เรียนมาโดยพิสดาร เธอรู้แจ้งอรรถรู้แจ้งธรรม<br>
  ในธรรมนั้น ตามที่ภิกษุสาธยายธรรมตามที่ตนได้สดับมาตามที่ตน<br>
  ได้เรียนมาโดยพิสดาร เมื่อเธอรู้แจ้งอรรถรู้แจ้งธรรม ย่อมเกิด<br>
  ปราโมทย์ เมื่อมีปราโมทย์ ย่อมเกิดปีติ เมื่อใจมีปีติ กายย่อมสงบ<br>
  เธอมีกายสงบ ย่อมได้รับสุข เมื่อมีสุข จิตย่อมตั้งมั่น นี้เป็นเหตุแห่ง<br>
  วิมุตติประการที่ ๓ ซึ่งเป็นเหตุให้จิตของภิกษุผู้ไม่ประมาท มีความ<br>
  เพียร ฯลฯ หรือเธอย่อมบรรลุธรรมอันเป็นแดนเกษมจากโยคะอัน<br>
  ยอดเยี่ยมที่ยังไม่ได้บรรลุ<br>
<br>
  ๔. ศาสดาหรือเพื่อนพรหมจารีผู้ตั้งอยู่ในฐานะครูบางรูปไม่ได้แสดงธรรม<br>
  แก่ภิกษุ แม้ภิกษุก็ไม่ได้แสดงธรรมตามที่ตนได้สดับมาตามที่ตนได้<br>
  เรียนมาแก่ผู้อื่นโดยพิสดาร ไม่ได้สาธยายธรรมตามที่ตนได้สดับมา<br>
  ตามที่ตนได้เรียนมาโดยพิสดาร แต่ภิกษุตรึกตามตรองตามเพ่ง<br>
  ตามด้วยใจซึ่งธรรมตามที่ตนได้สดับมาตามที่ตนได้เรียนมา เธอรู้<br>
  แจ้งอรรถรู้แจ้งธรรมในธรรมนั้นตามที่ภิกษุตรึกตามตรองตามเพ่ง<br>
  ตามด้วยใจซึ่งธรรมตามที่ตนได้สดับมาตามที่ตนได้เรียนมา เมื่อเธอ<br>
  รู้แจ้งอรรถรู้แจ้งธรรม ย่อมเกิดปราโมทย์ เมื่อมีปราโมทย์ ย่อม<br>
  เกิดปีติ เมื่อใจมีปีติ กายย่อมสงบ เธอมีกายสงบ ย่อมได้รับสุข<br>
  เมื่อมีสุข จิตย่อมตั้งมั่น นี้เป็นเหตุแห่งวิมุตติประการที่ ๔ ซึ่งเป็น<br>
  เหตุให้จิตของภิกษุผู้ไม่ประมาท ฯลฯ หรือเธอย่อมบรรลุธรรม<br>
  อันเป็นแดนเกษมจากโยคะอันยอดเยี่ยมที่ยังไม่ได้บรรลุ<br>
<br>
  ๕. ศาสดาหรือเพื่อนพรหมจารีผู้ตั้งอยู่ในฐานะครูบางรูปไม่ได้แสดงธรรม<br>
  แก่ภิกษุ แม้ภิกษุก็ไม่ได้แสดงธรรมตามที่ตนได้สดับมาตามที่ตน<br>
  ได้เรียนมาแก่ผู้อื่นโดยพิสดาร ไม่ได้สาธยายธรรมตามที่ตนได้สดับ<br>
  มาตามที่ตนได้เรียนมาโดยพิสดาร และไม่ได้ตรึกตามตรองตามเพ่ง<br>
  ตามด้วยใจซึ่งธรรมตามที่ตนได้สดับมาตามที่ตนได้เรียนมา แต่เธอ<br>
  เรียนสมาธินิมิตอย่างใดอย่างหนึ่งมาดี มนสิการดี ทรงจำไว้ดี<br>
  แทงตลอดดีด้วยปัญญา เธอรู้แจ้งอรรถรู้แจ้งธรรมในธรรมนั้นตามที่<br>
  เธอได้เรียนสมาธินิมิตอย่างใดอย่างหนึ่งมาดี มนสิการดี ทรงจำไว้ดี<br>
  แทงตลอดดีด้วยปัญญา เมื่อเธอรู้แจ้งอรรถรู้แจ้งธรรม ย่อมเกิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๔ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๗.
    สมาธิสูตร</p>
<p>
  ปราโมทย์ เมื่อมีปราโมทย์ ย่อมเกิดปีติ เมื่อใจเกิดปีติ กายย่อมสงบ<br>
  เธอมีกายสงบ ย่อมได้รับสุข เมื่อมีสุข จิตย่อมตั้งมั่น นี้เป็นเหตุ<br>
  แห่งวิมุตติประการที่ ๕ ซึ่งเป็นเหตุให้จิตของภิกษุผู้ไม่ประมาท ฯลฯ<br>
  หรือเธอย่อมบรรลุธรรมอันเป็นแดนเกษมจากโยคะอันยอดเยี่ยมที่<br>
  ยังไม่ได้บรรลุ<br>
<br>
  ภิกษุทั้งหลาย เหตุแห่งวิมุตติ ๕ ประการนี้แล ซึ่งเป็นเหตุให้จิตของภิกษุผู้ไม่<br>
  ประมาท มีความเพียร อุทิศกายและใจอยู่ ที่ยังไม่หลุดพ้น ย่อมหลุดพ้น อาสวะ<br>
  ที่ยังไม่สิ้นไป ย่อมถึงความสิ้นไป หรือเธอย่อมบรรลุธรรมอันเป็นแดนเกษมจาก<br>
  โยคะอันยอดเยี่ยมที่ยังไม่ได้บรรลุ</p>

<p class="nc">
  วิมุตตายตนสูตรที่ ๖ จบ<br>
<br>
๗. สมาธิสูตร<br>
  ว่าด้วยการเจริญสมาธิเพื่อให้ญาณเกิดขึ้น</p>
<p>
  [๒๗] ภิกษุทั้งหลาย เธอทั้งหลายจงมีปัญญาเครื่องรักษาตน มีสติ เจริญ<br>
  อัปปมาณสมาธิ๑เถิด เมื่อเธอมีปัญญาเครื่องรักษาตน มีสติ เจริญอัปปมาณสมาธิอยู่<br>
  ญาณ๒ ๕ ประการ ย่อมเกิดขึ้นเฉพาะตน<br>
  ญาณ ๕ ประการ อะไรบ้าง คือ<br>
<br>
  ๑. ญาณย่อมเกิดขึ้นเฉพาะตนว่า สมาธิ๓นี้มีสุขในปัจจุบัน และมีสุข<br>
  เป็นวิบากต่อไป<br>
  ๒. ญาณย่อมเกิดขึ้นเฉพาะตนว่า สมาธินี้เป็นอริยะ ปราศจากอามิส๔<br>
  ๓. ญาณย่อมเกิดขึ้นเฉพาะตนว่า สมาธินี้อันคนเลวเสพไม่ได้</p>
<p class="footer">เชิงอรรถ :<br>
  ๑ อัปปมาณสมาธิ หมายถึงสมาธิระดับโลกุตตระอันปราศจากกิเลส ที่แสดงลักษณะหรือจริตของบุคคล<br>
  (องฺ.ปญฺจก.อ. ๓/๒๗/๙, องฺ.ติก.ฏีกา ๒/๑๐๑/๒๔๘)<br>
  ๒ ญาณ ๕ ในที่นี้เรียกอีกอย่างหนึ่งว่า ปัจจเวกขณญาณ ๕ (องฺ.ปญฺจก.อ. ๓/๒๗/๙)<br>
  ๓ สมาธิ ในที่นี้หมายถึงอรหัตตผลสมาธิ หรือมัคคสมาธิ (องฺ.ปญฺจก.อ. ๓/๒๗/๙)<br>
  ๔ อามิส ในที่นี้หมายถึงกาม วัฏฏะ และโลก (องฺ.ปญฺจก.อ. ๓/๒๗/๙)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๕ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๘.
    ปัญจังคิกสูตร</p>
<p>
  ๔. ญาณย่อมเกิดขึ้นเฉพาะตนว่า สมาธินี้สงบ ประณีต ได้ด้วยความ<br>
  สงบระงับ บรรลุได้ด้วยภาวะที่จิตเป็นหนึ่งผุดขึ้น และมิใช่บรรลุได้<br>
  ด้วยการข่มธรรมที่เป็นข้าศึก ห้ามกิเลสด้วยสสังขารจิต๑<br>
  ๕. ญาณย่อมเกิดขึ้นเฉพาะตนว่า เรามีสติเข้าสมาธินี้ได้ มีสติออก<br>
  จากสมาธินี้ได้<br>
<br>
  ภิกษุทั้งหลาย เธอทั้งหลายจงมีปัญญาเครื่องรักษาตน มีสติ เจริญอัปปมาณ-<br>
  สมาธิเถิด เมื่อเธอทั้งหลายมีปัญญาเครื่องรักษาตน มีสติ เจริญอัปปมาณสมาธิอยู่<br>
  ญาณ ๕ ประการนี้แล ย่อมเกิดขึ้นเฉพาะตน</p>

<p class="nc">
  สมาธิสูตรที่ ๗ จบ<br>
<br>
๘. ปัญจังคิกสูตร<br>
  ว่าด้วยการเจริญสัมมาสมาธิที่ประกอบด้วยองค์ ๕</p>
<p>
  [๒๘] ภิกษุทั้งหลาย เราจักแสดงการเจริญสัมมาสมาธิที่ประกอบด้วยองค์ ๕<br>
  อันเป็นอริยะ๒ เธอทั้งหลายจงฟัง จงใส่ใจได้ดี เราจักกล่าว ภิกษุเหล่านั้นทูลรับสนอง<br>
  พระดำรัสแล้ว พระผู้มีพระภาคจึงได้ตรัสเรื่องนี้ว่า<br>
  การเจริญสัมมาสมาธิที่ประกอบด้วยองค์ ๕ อันเป็นอริยะ อะไรบ้าง คือ<br>
<br>
  ๑. ภิกษุในธรรมวินัยนี้สงัดจากกามและอกุศลธรรมทั้งหลาย บรรลุ<br>
  ปฐมฌาณที่มีวิตกวิจาร มีปีติและสุขอันเกิดจากวิเวกอยู่ เธอทำกาย<br>
  นี้แลให้ชุ่มชื่นอิ่มเอิบ ซาบซ่านด้วยปีติและสุขอันเกิดจากวิเวก ไม่มี<br>
  ส่วนไหน ๆ แห่งกาย ของเธอทั่วทั้งตัวที่ปีติและสุขอันเกิดจากวิเวก<br>
  จะไม่ถูกต้อง เปรียบเหมือนพนักงานสรงสนานหรือลูกมือพนักงาน<br>
  สรงสนานผู้ฉลาด จะพึงใส่ผงสีตัวลงในภาชนะสำริดแล้วพรมด้วย<br>
  น้ำหมักไว้ ตกเวลาเย็นผงสีตัวจับตัวติดเป็นก้อน ไม่กระจายออก</p>
<p class="footer">เชิงอรรถ :<br>
  ๑ หมายถึงมิใช่สมาธิระดับปฐมฌานที่เพียงแต่ข่มนิวรณ์ หรือห้ามกิเลสอื่นได้ด้วยสสังขารจิต
  คือ จิตที่มี<br>
  ความเพียรพยายามเท่านั้น แต่เป็นสมาธิที่สงบระงับกิเลสได้ บรรลุได้โดยไม่ต้องเพียรพยายาม
  (องฺ.ปญฺจก.อ.<br>
  ๓/๒๗/๙, องฺ.ปญฺจก.ฏีกา ๓/๒๗/๑๔)<br>
  ๒ อริยะ ในที่นี้หมายถึงการอยู่ห่างไกลจากกิเลสที่ละได้ด้วยวิกขัมภนปหานะ (การละกิเลสด้วยการข่มไว้)<br>
  (องฺ.ปญฺจก.อ. ๓/๒๘/๑๐)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๖ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๘.
    ปัญจังคิกสูตร</p>
<p>
  ฉันใด ภิกษุก็ฉันนั้นเหมือนกันแล ทำกายนี้แลให้ชุ่มชื่นอิ่มเอิบ<br>
  ซาบซ่านด้วยปีติและสุขอันเกิดจากวิเวก ไม่มีส่วนไหน ๆ แห่ง<br>
  กายของเธอทั่วทั้งตัวที่ปีติและสุขอันเกิดจากวิเวกจะไม่ถูกต้อง นี้<br>
  คือการเจริญสัมมาสมาธิที่ประกอบด้วยองค์ ๕ อันเป็นอริยะ<br>
  ประการที่ ๑<br>
<br>
  ๒. ภิกษุบรรลุทุติยฌาณที่มีความผ่องใสภายใน มีภาวะที่จิตเป็นหนึ่ง<br>
  ผุดขึ้น ไม่มีวิตก ไม่มีวิจาร เพราะวิตกวิจารสงบระงับไป มีแต่ปีติ<br>
  และสุขอันเกิดจากสมาธิอยู่ เธอทำกายนี้ให้ชุ่มชื่นอิ่มเอิบซาบซ่าน<br>
  ด้วยปีติและสุขอันเกิดจากสมาธิ ไม่มีส่วนไหน ๆ แห่งกายของเธอ<br>
  ทั่วทั้งตัวที่ปีติและสุขอันเกิดจากสมาธิจะไม่ถูกต้อง เปรียบเหมือน<br>
  ห้วงน้ำลึกที่มีน้ำปั่นป่วน ไม่มีทางไหลมาได้ทั้งในทิศตะวันออก ทิศใต้<br>
  ทิศตะวันตก ทิศเหนือ และฝนก็ไม่ตกเพิ่มตามฤดูกาล แต่สายน้ำ<br>
  เย็นพุขึ้นจากห้วงน้ำนั้นแล้ว จะพึงทำห้วงน้ำนั้นแลให้ชุ่มชื่นอิ่มเอิบ<br>
  ซึมซาบด้วยน้ำเย็น ไม่มีส่วนไหน ๆ แห่งห้วงน้ำนั้นทั้งหมดที่น้ำ<br>
  เย็นจะไม่ถูกต้อง ฉันใด ภิกษุก็ฉันนั้นเหมือนกันแล ย่อมทำกายนี้ให้<br>
  ชุ่มชื่นอิ่มเอิบซาบซ่านด้วยปีติและสุขอันเกิดจากสมาธิ ไม่มีส่วน<br>
  ไหน ๆ แห่งกายของเธอทั่วทั้งตัวที่ปีติและสุขอันเกิดจากสมาธิจะ<br>
  ไม่ถูกต้อง นี้คือการเจริญสัมมาสมาธิที่ประกอบด้วยองค์ ๕ อันเป็น<br>
  อริยะ ประการที่ ๒<br>
<br>
  ๓. ภิกษุมีอุเบกขา มีสติสัมปชัญญะ เสวยสุขด้วยนามกาย เพราะปีติ<br>
  จางคลายไป บรรลุตติยฌาณที่พระอริยะทั้งหลายสรรเสริญว่า ผู้มี<br>
  อุเบกขา มีสติ อยู่เป็นสุข เธอทำกายนี้แลให้ชุ่มชื่นอิ่มเอิบซาบซ่าน<br>
  ด้วยสุขอันปราศจากปีติ ไม่มีส่วนไหน ๆ แห่งกายของเธอทั่วทั้งตัว<br>
  ที่สุขอันปราศจากปีติจะไม่ถูกต้อง เปรียบเหมือนกออุบล กอบัว<br>
  หลวง หรือกอบัวขาวบางเหล่าซึ่งเกิดในน้ำ ยังไม่พ้นน้ำ จมอยู่ในน้ำ<br>
  ถูกน้ำหล่อเลี้ยงไว้ ดอกบัวเหล่านั้นชุ่มชื่นอิ่มเอิบซึมซาบด้วยน้ำเย็น<br>
  ตลอดยอด ตลอดเหง้า ไม่มีส่วนไหน ๆ แห่งดอกอุบล ดอกบัวหลวง<br>
  หรือดอกบัวขาวทั่วทุกส่วนที่น้ำเย็นจะไม่ถูกต้อง ฉันใด ภิกษุก็ฉัน<br>
  นั้น เหมือนกันแล ย่อมทำกายนี้แลให้ชุ่มชื่นอิ่มเอิบซาบซ่านด้วยสุข<br>
  อันปราศจากปีติ ไม่มีส่วนไหน ๆ แห่งกายของเธอทั่วทั้งตัวที่สุขอัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๗ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๘.
    ปัญจังคิกสูตร</p>
<p>
  ปราศจากปีติจะไม่ถูกต้อง นี้คือการเจริญสัมมาสมาธิที่ประกอบ<br>
  ด้วยองค์ ๕ อันเป็นอริยะ ประการที่ ๓<br>
<br>
  ๔. ภิกษุบรรลุจตุตถฌาณที่ไม่มีทุกข์ ไม่มีสุข มีสติบริสุทธิ์เพราะ<br>
  อุเบกขาอยู่ เพราะละสุขและทุกข์ได้ เพราะโสมนัสและโทมนัสดับไป<br>
  ก่อนแล้ว เธอนั่งแผ่ไปทั่วกายนี้แลด้วยใจอันบริสุทธิ์ผุดผ่อง ไม่มี<br>
  ส่วนไหน ๆ แห่งกายของเธอทั่วทั้งตัวที่ใจอันบริสุทธิ์ผุดผ่องจะไม่<br>
  ถูกต้อง เปรียบเหมือนบุรุษพึงเอาผ้าขาว นั่งคลุมตัวตลอดศีรษะ<br>
  ก็ไม่มีส่วนไหน ๆ แห่งกายทุกส่วนของเขา ที่ผ้าขาวจะไม่ถูกต้อง<br>
  ฉันใด ภิกษุก็ฉันนั้นเหมือนกันแล เธอนั่งแผ่ไปทั่วกายนี้แล ด้วยใจ<br>
  อันบริสุทธิ์ผุดผ่องไม่มีส่วนไหน ๆ แห่งกายของเธอทั่วทั้งตัวที่ใจอัน<br>
  บริสุทธิ์ผุดผ่องจะไม่ถูกต้อง นี้คือการเจริญสัมมาสมาธิที่<br>
  ประกอบด้วยองค์ ๕ อันเป็นอริยะ ประการที่ ๔<br>
<br>
  ๕. ภิกษุเรียนปัจจเวกขณนิมิต๑ มาดี มนสิการดี ทรงจำไว้ดี แทง<br>
  ตลอดดีด้วยปัญญา เปรียบเหมือนคนหนึ่งพึงพิจารณาเห็นคนหนึ่ง<br>
  คนยืนพึงพิจารณาเห็นคนนั่ง หรือคนนั่งพึงพิจารณาเห็นคนนอน<br>
  ฉันใด ภิกษุก็ฉันนั้นเหมือนกันแล เธอเรียนปัจจเวกขณนิมิตมาดี<br>
  มนสิการดี ทรงจำไว้ดี แทงตลอดดีด้วยปัญญา นี้คือการเจริญ<br>
  สัมมาสมาธิที่ประกอบด้วยองค์ ๕ อันเป็นอริยะ ประการที่ ๕<br>
  ภิกษุทั้งหลาย เมื่อสัมมาสมาธิที่ประกอบด้วยองค์ ๕ อันเป็นอริยะ ที่ภิกษุ<br>
  เจริญ ทำให้มากแล้วอย่างนี้ เธอน้อมจิตไปเพื่อทำให้แจ้งด้วยปัญญาอันยิ่งซึ่งธรรม<br>
  ใด ๆ ที่ควรทำให้แจ้งด้วยปัญญาอันยิ่ง เมื่อมีเหตุ๒ เธอย่อมบรรลุความเป็นผู้<br>
  เหมาะสม ที่จะประจักษ์ชัดในธรรมนั้น ๆ เปรียบเหมือนหม้อน้ำตั้งอยู่บนเชิงรอง<br>
  เต็มด้วยน้ำเสมอขอบปากพอที่กาจะดื่มได้ บุรุษผู้มีกำลังพึงเอียงหม้อน้ำนั้นไปรอบ
  ๆ<br>
  น้ำจะกระฉอกออกมาได้ไหม</p>
<p class="footer">เชิงอรรถ :<br>
  ๑ ปัจจเวกขณนิมิต หมายถึงปัจจเวกขณญาณ คือ ญาณหยั่งรู้ด้วยการพิจารณาทบทวนกิเลสที่ละได้
  กิเลส<br>
  ที่ยังเหลืออยู่ และนิพพาน เว้นพระอรหันต์ ที่ไม่มีการพิจารณากิเลสที่ยังเหลืออยู่
  (องฺ.ปญฺจก.อ. ๓/๒๘/๑๒)<br>
  ๒ ดูเชิงอรรถที่ ๑ ข้อ ๒๓ (อุปกิเลสสูตร) หน้า ๒๘ ในเล่มนี้<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๘ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๘.
    ปัญจังคิกสูตร</p>
<p>
  ได้ พระพุทธเจ้าข้า<br>
<br>
  ภิกษุก็ฉันนั้นเหมือนกัน เมื่อสัมมาสมาธิอันประกอบด้วยองค์ ๕ อันเป็น<br>
  อริยะที่ภิกษุเจริญทำให้มากแล้วอย่างนี้ เธอน้อมจิตไปเพื่อทำให้แจ้งด้วยปัญญาอัน<br>
  ยิ่งซึ่งธรรมใด ๆ ที่ควรทำให้แจ้งด้วยปัญญาอันยิ่ง เมื่อมีเหตุ เธอย่อมบรรลุ<br>
  ความเป็นผู้เหมาะสมที่จะประจักษ์ชัดในธรรมนั้น ๆ เปรียบเหมือนสระน้ำมีลักษณะ<br>
  สี่เหลี่ยมในพื้นที่ราบ กั้นด้วยทำนบ เต็มด้วยน้ำเสมอขอบปากพอที่กาจะดื่มได้<br>
  บุรุษผู้มีกำลังพึงเปิดทำนบสระน้ำทุก ๆ ด้าน น้ำจะไหลออกมาได้ไหม<br>
<br>
  ได้ พระพุทธเจ้าข้า<br>
<br>
  ภิกษุก็ฉันนั้นเหมือนกัน เมื่อสัมมาสมาธิอันประกอบด้วยองค์ ๕ อันเป็น<br>
  อริยะที่ภิกษุเจริญ ทำให้มากแล้วอย่างนี้ เธอน้อมจิตไปเพื่อทำให้แจ้งด้วยปัญญา<br>
  อันยิ่งซึ่งธรรมใด ๆ ที่ควรทำให้แจ้งด้วยปัญญาอันยิ่ง เมื่อมีเหตุ เธอย่อมบรรลุความ<br>
  เป็นผู้เหมาะสมที่จะประจักษ์ชัดในธรรมนั้น ๆ<br>
  เปรียบเหมือนรถม้าที่เทียมแล้วจอดอยู่ที่ทางใหญ่สี่แพร่ง มีพื้นราบเรียบมีปฏัก<br>
  วางไว้ข้างบน คนฝึกม้าผู้ขยันชำนาญในการฝึกขึ้นรถนั้นแล้ว ถือเชือกด้วยมือซ้าย<br>
  ถือปฏักด้วยมือขวา พึงขับรถให้เดินหน้าบ้าง ให้ถอยหลังบ้างได้ตามต้องการ ฉันใด<br>
  ภิกษุก็ฉันนั้นเหมือนกัน เมื่อสัมมาสมาธิอันประกอบด้วยองค์ ๕ อันเป็นอริยะที่<br>
  ภิกษุเจริญทำให้มากแล้วอย่างนี้ เธอน้อมจิตไปเพื่อทำให้แจ้งด้วยปัญญาอันยิ่งซึ่ง<br>
  ธรรมใดที่ควรทำให้แจ้งด้วยปัญญาอันยิ่ง เมื่อมีเหตุ เธอย่อมบรรลุความเป็นผู้เหมาะสม<br>
  ที่จะประจักษ์ชัดในธรรมนั้น ๆ<br>
<br>
  ถ้าภิกษุนั้นหวังว่า เราพึงแสดงฤทธิ์ได้หลายอย่าง คือ คนเดียวแสดงเป็น<br>
  หลายคนก็ได้ ฯลฯ๑ ใช้อำนาจทางกายไปจนถึงพรหมโลกก็ได้ เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
  ถ้าภิกษุนั้นหวังว่า เราพึงได้ยินเสียง ๒ ชนิด คือเสียงทิพย์และเสียงมนุษย์<br>
  ทั้งที่อยู่ไกลและอยู่ใกล้ ด้วยหูทิพย์อันบริสุทธิ์เหนือมนุษย์ เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ</p>
<p class="footer">เชิงอรรถ :<br>
  ๑ เครื่องหมาย ฯลฯ ที่ปรากฏในสูตรนี้ ดูความเต็มในข้อ ๒๓ (อุปกิเลสสูตร) หน้า
  ๒๘ ในเล่มนี้<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๓๙ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๘.
    ปัญจังคิกสูตร</p>
<p>
  ถ้าภิกษุนั้นหวังว่า เราพึงกำหนดรู้จิตของสัตว์และบุคคลอื่นได้ด้วยจิตของตน<br>
  คือ จิตมีราคะก็รู้ว่ามีราคะ หรือปราศจากราคะก็รู้ว่าปราศจากราคะ จิตมีโทสะก็รู้ว่า<br>
  มีโทสะ หรือปราศจากโทสะก็รู้ว่าปราศจากโทสะ จิตมีโมหะก็รู้ว่ามีโมหะ หรือปราศ<br>
  จากโมหะก็รู้ว่าปราศจากโมหะ จิตหดหู่ก็รู้ว่าหดหู่ หรือฟุ้งซ่านก็รู้ว่าฟุ้งซ่าน
  จิตเป็น<br>
  มหัคคตะก็รู้ว่าเป็นมหัคคตะ หรือไม่เป็นมหัคคตะก็รู้ว่าไม่เป็นมหัคคตะ จิตมีจิตอื่น<br>
  ยิ่งกว่าก็รู้ว่ามีจิตอื่นยิ่งกว่า หรือไม่มีจิตอื่นยิ่งกว่าก็รู้ว่าไม่มีจิตอื่นยิ่งกว่า
  จิตเป็น<br>
  สมาธิก็รู้ว่าเป็นสมาธิ หรือไม่เป็นสมาธิก็รู้ว่าไม่เป็นสมาธิ จิตหลุดพ้นก็รู้ว่าหลุดพ้น<br>
  หรือไม่หลุดพ้นก็รู้ว่าไม่หลุดพ้น เมื่อมีเหตุ เธอย่อมบรรลุความเป็นผู้เหมาะสมที่จะ<br>
  ประจักษ์ชัดในธรรมนั้น ๆ<br>
<br>
  ถ้าภิกษุนั้นหวังว่า เราพึงระลึกชาติก่อนได้หลายชาติ คือ ๑ ชาติบ้าง<br>
  ๒ ชาติบ้าง ฯลฯ เราพึงระลึกถึงชาติก่อนได้หลายชาติ พร้อมทั้งลักษณะทั่วไปและ<br>
  ชีวประวัติอย่างนี้ เมื่อมีเหตุ เธอย่อมบรรลุความเป็นผู้เหมาะสมที่จะประจักษ์ชัดใน<br>
  ธรรมนั้น ๆ<br>
<br>
  ถ้าภิกษุนั้นหวังว่า เราพึงเห็นหมู่สัตว์ผู้กำลังจุติ กำลังเกิด ทั้งชั้นต่ำและชั้นสูง<br>
  งามและไม่งาม เกิดดีและเกิดไม่ดีด้วยตาทิพย์อันบริสุทธิ์เหนือมนุษย์ พึงรู้ชัดถึงหมู่<br>
  สัตว์ผู้เป็นไปตามกรรมว่า ฯลฯ เมื่อมีเหตุ เธอย่อมบรรลุความเป็นผู้เหมาะสมที่จะ<br>
  ประจักษ์ชัดในธรรมนั้น ๆ<br>
<br>
  ถ้าภิกษุนั้นหวังว่า เราพึงทำให้แจ้งเจโตวิมุตติ ปัญญาวิมุตติอันไม่มีอาสวะ<br>
  เพราะอาสวะสิ้นไป ด้วยปัญญาอันยิ่งเอง เข้าถึงอยู่ในปัจจุบัน เมื่อมีเหตุ เธอย่อม<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
</p>
<p class="nc">
  ปัญจังคิกสูตรที่ ๘ จบ</p>
<p class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๐ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๑๐.
    นาคิตสูตร<br>
<br>
  ๙. จังกมสูตร<br>
  ว่าด้วยการเดินจงกรม</p>
<p>
  [๒๙] ภิกษุทั้งหลาย อานิสงส์แห่งการเดินจงกรม ๕ ประการนี้<br>
  อานิสงส์แห่งการเดินจงกรม ๕ ประการ อะไรบ้าง คือ<br>
<br>
  ๑. เป็นผู้มีความอดทนต่อการเดินทางไกล<br>
  ๒. เป็นผู้มีความอดทนต่อการบำเพ็ญเพียร<br>
  ๓. เป็นผู้มีอาพาธน้อย<br>
  ๔. อาหารที่กิน ดื่ม เคี้ยว ลิ้มแล้วย่อยได้ง่าย<br>
  ๕. สมาธิที่ได้เพราะการเดินจงกรมตั้งอยู่ได้นาน<br>
<br>
  ภิกษุทั้งหลาย อานิสงส์แห่งการเดินจงกรม ๕ ประการนี้แล</p>

<p class="nc">
  จังกมสูตรที่ ๙ จบ<br>
<br>
๑๐. นาคิตสูตร<br>
  ว่าด้วยพระนาคิตะ</p>
<p>
  [๓๐] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคเสด็จจาริกไปในแคว้นโกศล พร้อมด้วยภิกษุสงฆ์<br>
  หมู่ใหญ่ เสด็จถึงหมู่บ้านพราหมณ์แคว้นโกศลชื่ออิจฉานังคละ เล่ากันว่า<br>
  คราวนั้น พระผู้มีพระภาคประทับอยู่ที่ราวป่าชื่ออิจฉานังคละใกล้หมู่บ้านพราหมณ์<br>
  ชื่ออิจฉานังคละ<br>
  พวกพราหมณ์และคหบดีชาวบ้านอิจฉานังคละได้ทราบข่าวว่า ท่านผู้เจริญ<br>
  ข่าวว่า พระสมณโคดมศากยบุตร ทรงพระผนวชจากศากยตระกูล เสด็จถึงบ้าน<br>
  อิจฉานังคละ ประทับอยู่ที่ราวป่าชื่ออิจฉานังคละใกล้หมู่บ้านพราหมณ์ชื่ออิจฉานังคละ<br>
  ท่านพระสมณโคดมพระองค์นั้นมีกิตติศัพท์อันงามขจรไปอย่างนี้ว่า แม้เพราะเหตุนี้<br>
  พระผู้มีพระภาคพระองค์นั้น เป็นพระอรหันต์ ตรัสรู้ด้วยพระองค์เองโดยชอบ<br>
  เพียบพร้อมด้วยวิชชาและจรณะ เสด็จไปดี รู้แจ้งโลก เป็นสารถีฝึกผู้ที่ควรฝึกได้อย่าง<br>
  ยอดเยี่ยม เป็นศาสดาของเทวดาและมนุษย์ทั้งหลาย เป็นพระพุทธเจ้า เป็นพระผู้มี<br>
  พระภาค พระองค์ทรงรู้แจ้งโลกนี้พร้อมทั้งเทวโลก มารโลก พรหมโลก และหมู่สัตว์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๑ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๑๐.
    นาคิตสูตร</p>
<p>
  พร้อมทั้งสมณพราหมณ์ เทวดาและมนุษย์ด้วยพระองค์เองแล้ว จึงประกาศให้ผู้อื่น<br>
  รู้ตาม ทรงแสดงธรรมมีความงามในเบื้องต้น๑ มีความงามในท่ามกลาง มีความงาม<br>
  ในที่สุด ประกาศพรหมจรรย์๒ พร้อมทั้งอรรถและพยัญชนะ บริสุทธิ์บริบูรณ์ครบถ้วน<br>
  การได้พบพระอรหันต์เช่นนี้เป็นความดีอย่างแท้จริง<br>
  ครั้นคืนนั้นผ่านไป พราหมณ์และคหบดีชาวบ้านอิจฉานังคละ จึงพากันถือเอา<br>
  ของเคี้ยวของฉันเป็นอันมากเข้าไปถึงราวป่าชื่ออิจฉานังคละ ได้ยืนชุมนุมกันส่งเสียง<br>
  อื้ออึงที่ซุ้มประตูด้านนอก<br>
  สมัยนั้นแล ท่านพระนาคิตะเป็นอุปัฏฐากของพระผู้มีพระภาค พระผู้มี<br>
  พระภาครับสั่งเรียกท่านพระนาคิตะมาตรัสถามว่า นาคิตะ คนพวกไหนส่งเสียง<br>
  อื้ออึงอยู่นั้น คล้ายพวกชาวประมงแย่งปลากัน<br>
  ท่านพระนาคิตะกราบทูลว่า ข้าแต่พระองค์ผู้เจริญ พราหมณ์และคหบดีชาว<br>
  บ้านอิจฉานังคละเหล่านั้นพากันถือของเคี้ยวของฉันเป็นอันมากมายืนชุมนุมกันอยู่ที่<br>
  ซุ้มประตูด้านนอก เพื่อถวายพระผู้มีพระภาค และภิกษุสงฆ์<br>
  พระผู้มีพระภาคตรัสว่า นาคิตะ เราไม่ติดยศ และยศก็ไม่ติดเรา ผู้ใดแลไม่ได้<br>
  ตามความปรารถนา ไม่ได้โดยไม่ยาก ไม่ได้โดยไม่ลำบากซึ่งเนกขัมมสุข๓ ปวิเวกสุข<br>
  อุปสมสุข สัมโพธสุขที่เราได้ตามความปรารถนา ได้โดยไม่ยาก ได้โดยไม่ลำบากนี้<br>
  ผู้นั้นชื่อว่ายินดีสุขที่ไม่สะอาด สุขในการนอนหลับ และสุขที่อิงอาศัยลาภสักการะและ<br>
  การสรรเสริญ</p>
<p class="footer">เชิงอรรถ :<br>
  ๑ ธรรมมีความงามในเบื้องต้น หมายถึงศีล ธรรมมีความงามในท่ามกลาง หมายถึงอริยมรรค
  และธรรม<br>
  มีความงามในที่สุด หมายถึงนิพพาน (ที.สี.อ. ๑๙๐/๑๕๙)<br>
  ๒ พรหมจรรย์ หมายถึงความประพฤติประเสริฐ มีนัย ๑๐ ประการ คือ ทาน (การให้) เวยยาวัจจะ
  (การ<br>
  ขวนขวายช่วยเหลือ) ปัญจสีละ (ศีลห้า) อัปปมัญญา (การประพฤติพรหมวิหารอย่างไม่มีขอบเขต)
  เมถุนวิรัติ<br>
  (การงดเว้นจากการเสพเมถุน) สทารสันโดษ (ความยินดีเฉพาะคู่ครองของตน) วิริยะ (ความเพียร)<br>
  อุโปสถังคะ (องค์อุโบสถ) อริยมรรค (ทางอันประเสริฐ) และศาสนา (พระพุทธศาสนา) ในที่นี้หมายถึงศาสนา<br>
  (ที.สี.อ. ๑๙๐/๑๖๐-๑๖๒)<br>
  ๓ เนกขัมมสุข หมายถึงสุขเกิดจากบรรพชา(การบวช)<br>
  ปวิเวกสุข หมายถึงสุขเกิดจากความสงัดจากอุปธิกิเลสทางกายและใจ<br>
  อุปสมสุข หมายถึงสุขในผลสมาบัติที่ให้กิเลสสงบระงับ<br>
  สัมโพธสุข หมายถึงสุขในอริยมรรค (ขุ.จู.อ. ๑๔๐/๑๓๓) และดู ม.อุ. ๑๔/๓๒๘/๓๐๐, ขุ.จู.
  (แปล) ๓๐/๑๔๐/<br>
  ๔๕๑ ประกอบ<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๒ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค ๑๐.
    นาคิตสูตร</p>
<p>
  ท่านพระนาคิตะกราบทูลว่า ข้าแต่พระองค์ผู้เจริญ บัดนี้ ขอพระผู้มีพระภาค<br>
  ผู้สุคตจงทรงรับ บัดนี้ เป็นเวลาที่พระผู้มีพระภาคจะทรงรับ พระองค์จักเสด็จไป<br>
  ทางใด ๆ พราหมณ์คหบดีชาวนิคมและชาวชนบทก็จักหลั่งไหลไปทางนั้น ๆ เปรียบ<br>
  เหมือนเมื่อฝนเม็ดใหญ่ตกลงมา น้ำย่อมไหลไปตามที่ลุ่ม ข้อนั้นเพราะเหตุไร เพราะ<br>
  พระผู้มีพระภาคทรงมีศีลและปัญญา<br>
  พระผู้มีพระภาคตรัสว่า นาคิตะ เราไม่ติดยศ และยศก็ไม่ติดเรา ผู้ใดแลไม่ได้<br>
  ตามความปรารถนา ไม่ได้โดยไม่ยาก ไม่ได้โดยไม่ลำบากซึ่งเนกขัมมสุข ปวิเวกสุข<br>
  อุปสมสุข สัมโพธสุขที่เราได้ตามความปรารถนา ได้โดยไม่ยาก ได้โดยไม่ลำบากนี้<br>
  ผู้นั้นชื่อว่ายินดีสุขที่ไม่สะอาด สุขในการนอนหลับ และสุขที่อิงอาศัยลาภสักการะและ<br>
  การสรรเสริญ<br>
  นาคิตะ อาหารที่กิน ดื่ม เคี้ยว และลิ้มย่อมกลายเป็นอุจจาระและปัสสาวะ<br>
  นี้เป็นผลแห่งอาหารนั้น ปิยชนเกิดมีโสกะ(ความโศก) ปริเทวะ(ความร่ำไร) ทุกข์<br>
  (ความทุกข์กาย) โทมนัส(ความทุกข์ใจ) และอุปายาส(ความแค้นใจ) เพราะสิ่งที่รัก<br>
  แปรเป็นอื่นไป นี้เป็นผลแห่งความรักนั้น ความเป็นของปฏิกูลในอสุภนิมิต๑ ย่อมตั้ง<br>
  อยู่แก่ภิกษุผู้ขวนขวายการประกอบตามอสุภนิมิต นี้เป็นผลแห่งการประกอบตาม<br>
  อสุภนิมิตนั้น ความเป็นของปฏิกูลในผัสสะ ย่อมตั้งอยู่แก่ภิกษุผู้พิจารณาเห็นความ<br>
  ไม่เที่ยงในผัสสายตนะ๒ ๖ อยู่ นี้เป็นผลแห่งการพิจารณาเห็นความไม่เที่ยงใน</p>
<p class="footer">เชิงอรรถ :<br>
  ๑ อสุภนิมิต ในที่นี้หมายถึงอสุภกัมมัฏฐาน (องฺ.ปญฺจก.อ. ๓/๓๐/๑๓)<br>
  ๒ ผัสสายตนะ หมายถึงความกระทบ ความประจวบกันระหว่างอายตนะภายในกับอายตนะภายนอก
  โดยมี<br>
  วิญญาณเป็นตัวรู้ คือ<br>
  (๑) จักขุสัมผัส (ความกระทบทางตา คือ ตา+รูป+จักขุวิญญาณ)<br>
  (๒) โสตสัมผัส (ความกระทบทางหู คือ หู+เสียง+โสตวิญญาณ)<br>
  (๓) ฆานสัมผัส (ความกระทบทางจมูก คือ จมูก+กลิ่น+ฆานวิญญาณ)<br>
  (๔) ชิวหาสัมผัส (ความกระทบทางลิ้น คือ ลิ้น+รส+ชิวหาวิญญาณ)<br>
  (๕) กายสัมผัส (ความกระทบทางกาย คือ กาย+โผฏฐัพพะ+กายวิญญาณ)<br>
  (๖) มโนสัมผัส (ความกระทบทางใจ คือ ใจ+ธรรมารมณ์+มโนวิญญาณ)<br>
  (ที.ปา. ๑๑/๓๒๓/๒๑๕,สํ.นิ. ๑๖/๒/๔) และดู อภิ.วิ. (แปล) ๓๕/๑๕๕-๑๖๖/๑๑๓-๑๑๗<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๓ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๓. ปัญจังคิกวรรค รวมพระสูตรที่มีในวรรค</p>
<p>
  ผัสสายตนะนั้น ความเป็นของปฏิกูลในอุปาทาน ย่อมตั้งอยู่แก่ภิกษุผู้พิจารณาเห็น<br>
  ความเกิดและความดับในอุปาทานขันธ์๑ ๕ นี้เป็นผลแห่งการพิจารณาเห็นความเกิด<br>
  และความดับในอุปาทานขันธ์นั้น</p>

<p class="nc">
  นาคิตสูตรที่ ๑๐ จบ<br>
  ปัญจังคิกวรรคที่ ๓ จบ<br>
<br>
รวมพระสูตรที่มีในวรรคนี้ คือ<br>
<br>
๑. ปฐมอคารวสูตร   ๒. ทุติยอคารวสูตร<br>
   ๓. อุปกิเลสสูตร  ๔. ทุสสีลสูตร<br>
   ๕. อนุคคหิตสูตร  ๖. วิมุตตายตนสูตร<br>
   ๗. สมาธิสูตร  ๘. ปัญจังคิกสูตร<br>
   ๙. จังกมสูตร ๑๐. นาคิตสูตร</p>
<p class="footer">เชิงอรรถ :<br>
  ๑ อุปาทานขันธ์ มาจาก อุปาทาน + ขันธ์ แยกอธิบายความหมายได้ดังนี้ (๑) อุปาทาน
  แปลว่า ความถือมั่น<br>
  (อุป = มั่น + อาทาน = ถือ) มีความหมายหลายนัย เช่น หมายถึงชื่อของราคะที่ประกอบด้วยกามคุณ
  ๕<br>
  (ปญฺจกามคุณิกราคสฺเสตํ อธิวจนํ-สํ.ข.อ. ๒/๑/๑๖, อภิ.สงฺ.อ. ๑๒๑๙/๔๔๒) บ้าง หมายถึงความถือมั่นด้วย<br>
  อำนาจตัณหา มานะ และทิฏฐิ (ตามนัย สํ.ข.อ. ๒/๖๓/๓๐๘) บ้าง (๒) ขันธ์ แปลว่า กอง
  (ตสฺส (ขนฺธสฺส)<br>
  ราสิอาทิวเสน อตฺโถ เวทิตพฺโพ-อภิ.สงฺ.อ. ๕/๑๙๒) ดังนั้น อุปาทานขันธ์ จึงหมายถึงกองอันเป็นอารมณ์<br>
  แห่งความถือมั่น (อุปาทานานํ อารมฺมณภูตา ขนฺธา = อุปาทานขนฺธา-สํ.ข.ฏีกา ๒๒/๒๕๔)
  และดู ที.ปา.<br>
  ๑๑/๓๑๑/๒๐๔<br>
  เมื่อนำองค์ธรรมคือขันธ์ ๕ มารวมกับอุปาทานขันธ์ เช่น วิญญาณูปาทานกฺขนฺโธ จึงแปลได้ว่า
  กอง<br>
  อันเป็นอารมณ์แห่งความถือมั่นคือวิญญาณ ตามนัย อภิ.สงฺ.อ. ๕/๑๙๒ ว่า วิญฺญาณเมว
  ขนฺโธ =<br>
  วิญฺญาณกฺขนฺโธ (กองคือวิญญาณ)<br>
  อนึ่ง เมื่อกล่าวโดยสรุป อุปาทานขันธ์ หมายถึงทุกข์ ตามบาลีว่า สงฺขิตฺเตน ปญฺจุปาทานกฺขนฺธา<br>
  ทุกฺขา แปลว่า ว่าโดยย่อ อุปาทานขันธ์ ๕ เป็นทุกข์ (ม.อุ. ๑๔/๓๗๓/๓๑๙, ขุ.ป.
  ๓๑/๓๓/๔๐-๔๑,<br>
  อภิ.วิ.อ. ๒๐๒/๑๑๗) และดู อภิ.วิ. (แปล) ๓๕/๒๐๒/๑๖๖ ประกอบ<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๔ }</p>
<hr>
<p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๑. สุมนสูตร<br>
<br>
  ๔. สุมนวรรค<br>
  หมวดว่าด้วยสุมนาราชกุมารี๑<br>
<br>
๑. สุมนสูตร<br>
  ว่าด้วยสุมนาราชกุมารี</p>
<p>
  [๓๑] สมัยหนึ่ง ฯลฯ อารามของอนาถบิณฑิกเศรษฐี เขตกรุงสาวัตถี<br>
  ครั้งนั้น สุมนาราชกุมารีมีรถ ๕๐๐ คัน และกุมารี ๕๐๐ คนแวดล้อม เข้าไปเฝ้า<br>
  พระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร๒ ได้กราบทูล<br>
  พระผู้มีพระภาค ดังนี้ว่า<br>
  ข้าแต่พระองค์ผู้เจริญ ขอประทานวโรกาส สาวกของพระผู้มีพระภาค ๒ คน<br>
  มีศรัทธาเสมอกัน มีศีลเสมอกัน มีปัญญาเสมอกัน คนหนึ่งเป็นทายก๓ คนหนึ่งไม่ใช่<br>
  ทายก คนทั้งสองนั้น หลังจากตายแล้ว ไปเกิดในสุคติโลกสวรรค์ ท่านทั้งสองผู้เป็น<br>
  เทวดานั้น พึงมีความพิเศษ มีเหตุแตกต่างกันหรือไม่</p>
<p class="footer">เชิงอรรถ :<br>
  ๑ สุมนาราชกุมารี เป็นพระราชธิดาของพระเจ้ามหาโกศลแห่งแคว้นมคธ เป็นพระราชกนิษฐาของพระเจ้า<br>
  ปเสนทิโกศล ที่มีพระนามว่า สุมนา เพราะอดีตชาติเคยถวายสักการะด้วยพวงดอกมะลิ(สุมนมาลา)<br>
  แด่พระวิปัสสีสัมมาสัมพุทธเจ้า มีกุมารี ๕๐๐ คน ซึ่งล้วนแล้วแต่ประสูติในวันเดียวกันเป็นบริวาร<br>
  มีรถ ๕๐๐ คันเป็นพาหนะ<br>
  ในชมพูทวีป มีกุมารีเพียง ๓ นางเท่านั้นที่มีรถเป็นพาหนะถึง ๕๐๐ คัน คือ จุนทีราชกุมารี<br>
  พระธิดาของพระเจ้าพิมพิสาร นางวิสาขา ธิดาของธนญชัยเศรษฐี และสุมนาราชกุมารี (องฺ.ปญฺจก.อ.
  ๓/<br>
  ๓๑/๑๔-๑๘)<br>
  ๒ ที่สมควร (เอกมนฺตํ) ในที่นี้หมายถึงที่เหมาะสม เว้นโทษ ๖ ประการ คือ (๑) ไกลเกินไป
  (๒) ใกล้เกินไป<br>
  (๓) อยู่เหนือลม (๔) อยู่สูงเกินไป (๕) อยู่ตรงหน้าเกินไป (๖) อยู่ข้างหลังเกินไป
  (องฺ.ทุก.อ. ๒/๑๖/๑๕)<br>
  ๓ ทายก ในที่นี้หมายถึงบุคคลผู้แบ่งสิ่งที่ตนได้มาให้แก่ผู้อื่นเสียก่อนแล้วจึงบริโภคเพื่อบำเพ็ญสาราณียธรรม<br>
  (องฺ.ปญฺจก.อ.๓/๓๑/๑๘)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๕ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๑. สุมนสูตร</p>
<p>
  พระผู้มีพระภาคตรัสว่า มี สุมนา คือเทวดาผู้เคยเป็นทายก ย่อมข่มเทวดา<br>
  ผู้ไม่เคยเป็นทายกด้วยฐานะ ๕ ประการ คือ<br>
<br>
  ๑. อายุที่เป็นทิพย์ ๒. วรรณะที่เป็นทิพย์<br>
  ๓. สุขที่เป็นทิพย์ ๔. ยศที่เป็นทิพย์<br>
  ๕. อธิปไตยที่เป็นทิพย์<br>
<br>
  เทวดาผู้เคยเป็นทายก ย่อมข่มเทวดาผู้ไม่เคยเป็นทายกด้วยฐานะ ๕<br>
  ประการนี้<br>
  ข้าแต่พระองค์ผู้เจริญ ถ้าเทวดาทั้งสองนั้น จุติจากเทวโลกนั้นแล้วมาสู่ความ<br>
  เป็นมนุษย์นี้ ท่านทั้งสองผู้เป็นมนุษย์นั้น พึงมีความพิเศษ มีเหตุแตกต่างกันหรือไม่<br>
  มี สุมนา คือมนุษย์ผู้เคยเป็นทายก ย่อมข่มมนุษย์ผู้ไม่เคยเป็นทายกด้วย<br>
  ฐานะ ๕ ประการ คือ<br>
<br>
  ๑. อายุที่เป็นของมนุษย์ ๒. วรรณะที่เป็นของมนุษย์<br>
  ๓. สุขที่เป็นของมนุษย์ ๔. ยศที่เป็นของมนุษย์<br>
  ๕. อธิปไตยที่เป็นของมนุษย์<br>
<br>
  มนุษย์ผู้เคยเป็นทายก ย่อมข่มมนุษย์ผู้ไม่เคยเป็นทายกด้วยฐานะ ๕<br>
  ประการนี้<br>
  ข้าแต่พระองค์ผู้เจริญ ถ้าคนทั้งสองนั้นออกบวชเป็นบรรพชิต ท่านทั้งสองผู้<br>
  เป็นบรรพชิตนั้น พึงมีความพิเศษ มีเหตุแตกต่างกันหรือไม่<br>
  มี สุมนา บรรพชิตผู้เคยเป็นทายก ย่อมข่มบรรพชิตผู้ไม่เคยเป็นทายกด้วย<br>
  ฐานะ ๕ ประการ คือ<br>
<br>
  ๑. เมื่อเขาขอร้องจึงใช้สอยจีวรมาก เมื่อเขาไม่ขอร้องจึงใช้สอยน้อย<br>
  ๒. เมื่อเขาขอร้องจึงฉันบิณฑบาตมาก เมื่อเขาไม่ขอร้องจึงฉันน้อย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๖ }</span></p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๑. สุมนสูตร</p>
<p>
  ๓. เมื่อเขาขอร้องจึงใช้สอยเสนาสนะมาก เมื่อเขาไม่ขอร้องจึงใช้สอยน้อย<br>
  ๔. เมื่อเขาขอร้องจึงใช้สอยคิลานปัจจัยเภสัชชบริขารมาก เมื่อเขาไม่<br>
  ขอร้องจึงใช้สอยน้อย<br>
  ๕. อยู่ร่วมกับเพื่อนพรหมจารีเหล่าใด เพื่อนพรหมจารีเหล่านั้นก็<br>
  ประพฤติต่อเธอด้วยกายกรรม วจีกรรม และมโนกรรมเป็นที่พอใจ<br>
  เป็นส่วนมาก ที่ไม่พอใจเป็นส่วนน้อย นำสิ่งเป็นที่พอใจมาเป็น<br>
  ส่วนมาก ที่ไม่พอใจเป็นส่วนน้อย<br>
<br>
  บรรพชิตผู้เคยเป็นทายก ย่อมข่มบรรพชิตผู้ไม่เคยเป็นทายกด้วยฐานะ ๕<br>
  ประการนี้<br>
  ข้าแต่พระองค์ผู้เจริญ ถ้าคนทั้งสองนั้นบรรลุอรหัตตผล ท่านทั้งสองผู้บรรลุ<br>
  อรหัตตผล พึงมีความพิเศษ มีเหตุแตกต่างกันหรือไม่<br>
  สุมนา เราไม่กล่าวว่าแตกต่างกันเลยในระหว่างวิมุตติกับวิมุตติ๑<br>
  ข้าแต่พระองค์ผู้เจริญ น่าอัศจรรย์จริง ไม่เคยปรากฏ ข้อนี้กำหนดได้ว่า<br>
  ควรให้ทาน ควรทำบุญ เพราะบุญเป็นอุปการะแม้แก่เทวดา แม้แก่มนุษย์ แม้แก่<br>
  บรรพชิต<br>
  อย่างนั้น สุมนา ควรให้ทาน ควรทำบุญ เพราะบุญเป็นอุปการะแม้แก่เทวดา<br>
  แม้แก่มนุษย์ แม้แก่บรรพชิต<br>
<br>
  พระผู้มีพระภาคผู้สุคตศาสดา ครั้นตรัสเวยยากรณ์ภาษิตนี้แล้ว จึงได้ตรัส<br>
  คาถาประพันธ์ต่อไปอีกว่า</p>
<p class="footer">เชิงอรรถ :<br>
  ๑ หมายถึงวิมุตติของคนหนึ่งกับวิมุตติของอีกคนหนึ่ง ไม่มีความแตกต่างกันในเรื่องสภาวธรรม
  ท่านเปรียบว่า<br>
  เด็กวัย ๘ ขวบ กับภิกษุเถระ ๑๐๐ พรรษา ก็สามารถรู้แจ้งแทงตลอดวิมุตติได้เสมอกัน
  (องฺ.ปญฺจก.อ.<br>
  ๓/๓๑/๑๘)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๗ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๒. จุนทีสูตร</p>
<p>
  ดวงจันทร์ปราศจากมลทิน โคจรไปในอากาสธาตุ<br>
  ย่อมสว่างกว่าหมู่ดาวทั้งสิ้นในโลกด้วยรัศมี ฉันใด๑<br>
  บุคคลผู้สมบูรณ์ด้วยศีล มีศรัทธา ก็ฉันนั้นเหมือนกัน<br>
  ย่อมรุ่งเรืองกว่าผู้ตระหนี่ทั้งหมดในโลกด้วยจาคะ<br>
  เมฆที่ลอยไปตามอากาศ มีสายฟ้าแลบแปลบปลาบ<br>
  มียอดตั้งร้อย ให้ฝนตกรดแผ่นดินเต็มที่ดอนและที่ลุ่ม ฉันใด<br>
  สาวกของพระสัมมาสัมพุทธเจ้า ผู้สมบูรณ์ด้วยทัสสนะ๒<br>
  เป็นบัณฑิต ก็ฉันนั้นเหมือนกัน<br>
  ย่อมข่มผู้ตระหนี่ได้ด้วยเหตุ ๕ ประการ<br>
  คือ อายุ วรรณะ สุข ยศ และโภคทรัพย์<br>
  เขาตายไปแล้วย่อมบันเทิงในสวรรค์</p>

<p class="nc">
  สุมนสูตรที่ ๑ จบ<br>
<br>
๒. จุนทีสูตร<br>
  ว่าด้วยจุนทีราชกุมารี๓</p>
<p>
  [๓๒] สมัยหนึ่ง พระผู้มีพระภาคประทับยู่ ณ พระเวฬุวัน กลันทกนิวาปสถาน๔<br>
  เขตกรุงราชคฤห์ ครั้งนั้น จุนทีราชกุมารีมีรถ ๕๐๐ คัน และกุมารี ๕๐๐ คน<br>
  แวดล้อม เข้าไปเฝ้าพระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร<br>
  ได้กราบทูลพระผู้มีพระภาค ดังนี้ว่า</p>
<p class="footer">เชิงอรรถ :<br>
  ๑ ดู ขุ.ชา. ๒๗/๑๕๙/๔๐๓<br>
  ๒ สมบูรณ์ด้วยทัสสนะ หมายถึงเป็นพระโสดาบัน (องฺ.ปญฺจก.อ. ๓/๓๑/๑๙)<br>
  ๓ หมายถึงพระราชธิดาของพระเจ้าพิมพิสาร (องฺ.ปญฺจก.อ. ๓/๓๑/๑๘)<br>
  ๔ หมายถึงสถานที่สำหรับพระราชทานเหยื่อแก่กระแต (ดูรายละเอียดใน ม.มู.อ. ๒/๒๕๒/๔๑-๔๒,
  G.P.<br>
  MALALASEKERA, Dictionary of Pali Proper Names, London, Luzac Company Ltd, 46
  Great<br>
  Russell Street, 1960.)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๘ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๒. จุนทีสูตร</p>
<p>
  ข้าแต่พระองค์ผู้เจริญ ราชกุมารพระนามว่าจุนทะ พระภาดาของหม่อมฉัน<br>
  กล่าวอย่างนี้ว่า หญิงหรือชายก็ตาม ถึงพระพุทธเจ้า พระธรรม และพระสงฆ์ว่า<br>
  เป็นสรณะ เว้นขาดจากการฆ่าสัตว์ เว้นขาดจากการลักทรัพย์ เว้นขาดจากการ<br>
  ประพฤติผิดในกาม เว้นขาดจากการพูดเท็จ และเว้นขาดจากการเสพของมึนเมาคือ<br>
  สุราและเมรัย๑อันเป็นเหตุแห่งความประมาท ผู้นั้นหลังจากตายแล้วย่อมไปเกิดใน<br>
  สุคติอย่างเดียว ไม่เกิดในทุคติ หม่อมฉันจึงขอทูลถามพระผู้มีพระภาคว่า ผู้เลื่อม<br>
  ใสในศาสดาเช่นไร หลังจากตายแล้วจึงไปเกิดในสุคติอย่างเดียว ไม่เกิดในทุคติ<br>
  ผู้เลื่อมใสในธรรมเช่นไร หลังจากตายแล้วจึงไปเกิดในสุคติอย่างเดียว ไม่เกิดในทุคติ<br>
  ผู้เลื่อมใสในสงฆ์เช่นไร หลังจากตายแล้วจึงไปเกิดในสุคติอย่างเดียว ไม่เกิดในทุคติ<br>
  ผู้ที่ทำให้ศีลเช่นไรบริบูรณ์ หลังจากตายแล้วจึงไปเกิดในสุคติอย่างเดียว ไม่เกิดใน<br>
  ทุคติ<br>
<br>
  พระผู้มีพระภาคตรัสว่า จุนที สัตว์ทั้งหลายที่ไม่มีเท้า มีสองเท้า มีสี่เท้า<br>
  หรือมีเท้ามากก็ตาม มีรูปหรือไม่มีรูปก็ตาม มีสัญญา ไม่มีสัญญา หรือมีสัญญา<br>
  ก็ไม่ใช่ ไม่มีสัญญาก็ไม่ใช่ก็ตาม มีประมาณเท่าใด ตถาคตอรหันตสัมมาสัมพุทธเจ้า<br>
  บัณฑิตกล่าวว่าเลิศกว่าสัตว์มีประมาณเท่านั้น ผู้ที่เลื่อมใสในพระพุทธเจ้า ชื่อว่า<br>
  เลื่อมใสในสิ่งที่เลิศ และวิบากที่เลิศย่อมมีแก่บุคคลผู้เลื่อมใสในสิ่งที่เลิศ</p>
<p class="footer">เชิงอรรถ :<br>
  ๑ สุราและเมรัย หมายถึงสุรา ๕ อย่าง คือ (๑) สุราแป้ง (๒) สุราขนม (๓) สุราข้าวสุก
  (๔) สุราใส่เชื้อ<br>
  (๕) สุราผสมเครื่องปรุง และเมรัย ๕ อย่าง คือ (๑) เครื่องดองดอกไม้ (๒) เครื่องดองผลไม้
  (๓) เครื่องดอง<br>
  น้ำอ้อย (๔) เครื่องดองผสมเครื่องปรุง (๕) เครื่องดองน้ำผึ้ง (ขุ.ขุ.อ. ๒/๑๗-๑๘)<br>
  ส่วนใน องฺ.ปญฺจก.อ.๓/๑๗๙/๖๙, องฺ.ปญฺจก.ฏีกา ๓/๑๗๙/๖๖ อธิบายว่าเมรัยมี ๔ อย่าง
  กล่าวคือ<br>
  ไม่มีเครื่องดองผสมเครื่องปรุง<br>
  คำว่า เว้นขาดจากการเสพของมึนเมาคือสุราและเมรัย อาจแปลได้อีกว่า เว้นขาดจากการเสพสุรา<br>
  เมรัยและของมึนเมา ตามนัยนี้คือ ตทุภยเมว (สุราเมรยํ) มทนียฏฺเฐน มชฺชํ, ยํ
  วา ปนญฺญมฺปิ กญฺจิ มทนียํ<br>
  แปลว่า สุราและเมรัย ทั้งสองนั้นแหละเป็นของมึนเมา เพราะเป็นเหตุให้เมา และยังมีสิ่งอื่นอีกที่เป็นของ<br>
  มึนเมา (ขุ.ขุ.อ. ๒/๑๘)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๔๙ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๒. จุนทีสูตร</p>
<p>
  ธรรมที่ปัจจัยปรุงแต่ง หรือธรรมที่ปัจจัยไม่ปรุงแต่ง มีประมาณเท่าใด วิราคะ<br>
  (ความคลายกำหนัด) คือความสร่างความเมา ความดับความกระหาย ความถอนอาลัย<br>
  ความตัดวัฏฏะ ความสิ้นตัณหา ความคลายกำหนัด ความดับทุกข์คือนิพพาน<br>
  บัณฑิตกล่าวว่าเลิศกว่าธรรมเหล่านั้น บุคคลผู้เลื่อมใสในวิราคธรรม ชื่อว่าเลื่อมใส<br>
  ในสิ่งที่เลิศ และวิบากที่เลิศย่อมมีแก่บุคคลผู้เลื่อมใสในสิ่งที่เลิศ<br>
  หมู่ก็ดี คณะก็ดี มีประมาณเท่าใด สงฆ์สาวกของตถาคต ได้แก่ อริยบุคคล<br>
  ๔ คู่คือ ๘ บุคคล สงฆ์สาวกของพระผู้มีพระภาคนี้ เป็นผู้ควรแก่ของที่เขานำมา<br>
  ถวาย ควรแก่ของต้อนรับ ควรแก่ทักษิณา ควรแก่การทำอัญชลี เป็นนาบุญอัน<br>
  ยอดเยี่ยมของโลก บัณฑิตกล่าวว่าเลิศกว่าหมู่หรือคณะเหล่านั้น บุคคลผู้เลื่อมใส<br>
  ในสงฆ์ ชื่อว่าเลื่อมใสในสิ่งที่เลิศ และวิบากที่เลิศย่อมมีแก่บุคคลผู้เลื่อมใสในสิ่งที่เลิศ<br>
  ศีลทั้งหลายมีประมาณเท่าใด ศีลที่พระอริยะใคร่๑ ไม่ขาด ไม่ทะลุ ไม่ด่าง<br>
  ไม่พร้อย เป็นไท ท่านผู้รู้สรรเสริญ ไม่ถูกตัณหาและทิฏฐิครอบงำ เป็นไปเพื่อสมาธิ<br>
  บัณฑิตกล่าวว่าเลิศกว่าศีลเหล่านั้น บุคคลผู้ทำศีลที่พระอริยะใคร่ให้บริบูรณ์
  ชื่อว่า<br>
  ทำสิ่งที่เลิศให้บริบูรณ์ และวิบากที่เลิศย่อมมีแก่บุคคลผู้ทำสิ่งที่เลิศให้บริบูรณ์<br>
<br>
  พระผู้มีพระภาคผู้สุคตศาสดา ครั้นตรัสเวยยากรณ์ภาษิตนี้แล้ว จึงได้ตรัส<br>
  คาถาประพันธ์ต่อไปอีกว่า<br>
  บุญที่เลิศ คืออายุ วรรณะ เกียรติยศ สุข และพละ<br>
  ย่อมเจริญแก่บุคคลผู้เลื่อมใส<br>
  ผู้รู้ธรรมที่เลิศโดยความเป็นธรรมที่เลิศ<br>
  ผู้เลื่อมใสในพระพุทธเจ้าผู้เลิศ<br>
  ซึ่งเป็นทักขิไณยบุคคลชั้นเยี่ยม</p>
<p class="footer">เชิงอรรถ :<br>
  ๑ ศีลที่พระอริยะใคร่ หมายถึงศีลที่สัมปยุตด้วยมรรคและผล เป็นศีลที่พระอริยะปรารถนา
  แม้เกิดในภพอื่น<br>
  ก็ไม่สละศีลนี้ (องฺ.ปญฺจก.อ. ๓/๓๒/๑๙)<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๐ }</p>
<hr><p class="nc">
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์]<br>
๔. สุมนวรรค ๓. อุคคหสูตร</p>
<p>
  ผู้เลื่อมใสในพระธรรมที่เลิศอันเป็นที่คลายความกำหนัด<br>
  เป็นที่สงบระงับ นำสุขมาให้<br>
  ผู้เลื่อมใสในพระสงฆ์ผู้เลิศซึ่งเป็นนาบุญอันยอดเยี่ยม<br>
  ให้ทานในท่านผู้เลิศ<br>
  นักปราชญ์ผู้ตั้งมั่นในธรรมที่เลิศ<br>
  ให้ทานแก่ท่านผู้เลิศ<br>
  เกิดเป็นเทวดา หรือมนุษย์ก็ตาม<br>
  ถึงความเป็นผู้เลิศ๑บันเทิงอยู่๒</p>

<p class="nc">
  จุนทีสูตรที่ ๒ จบ<br>
<br>
๓. อุคคหสูตร<br>
  ว่าด้วยอุคคหเศรษฐี</p>
<p>
  [๓๓] สมัยหนึ่ง พระผู้มีพระภาคประทับอยู่ ณ ชาติยาวัน เขตเมืองภัททิยะ<br>
  ครั้งนั้น อุคคหเศรษฐีผู้เป็นหลานของเมณฑกเศรษฐี ได้เข้าไปเฝ้าพระผู้มีพระภาค<br>
  ถึงที่ประทับ ถวายอภิวาทแล้วนั่ง ณ ที่สมควร ได้กราบทูลพระผู้มีพระภาคดังนี้ว่า<br>
  ข้าแต่พระองค์ผู้เจริญ ขอพระผู้มีพระภาคพร้อมด้วยภิกษุ ๓ รูป จงรับภัตตาหาร<br>
  ของข้าพระองค์ในวันพรุ่งนี้ พระผู้มีพระภาคทรงรับด้วยพระอาการดุษณีแล้ว<br>
  อุคคหเศรษฐีทราบว่าพระผู้มีพระภาคทรงรับนิมนต์แล้ว จึงลุกจากอาสนะ ถวาย<br>
  อภิวาท ทำประทักษิณแล้วหลีกไป<br>
  ครั้นคืนนั้นผ่านไป เวลาเช้า พระผู้มีพระภาคทรงครองอันตรวาสก ถือบาตร<br>
  จีวร เสด็จเข้าไปยังนิเวศน์ของอุคคหเศรษฐี ประทับนั่งบนพุทธอาสน์ที่ปูลาดไว้</p>
<p class="footer">เชิงอรรถ :<br>
  ๑ ความเป็นผู้เลิศ หมายถึงเกิดในหมู่สัตว์ใด ๆ ก็เป็นผู้เลิศในหมู่สัตว์นั้นๆ
  หรือได้บรรลุมรรคและผลอัน<br>
  เป็นโลกุตตระ (องฺ.จตุกฺก.ฏีกา ๒/๓๔/๓๖๔)<br>
  ๒ องฺ.จตุกฺก. (แปล) ๒๑/๓๔/๕๔-๕๕<br>
<br>
{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๑ }</p>
<hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๓. อุคคหสูตร<br>
  ลำดับนั้น อุคคหเศรษฐีได้ถวายอาหารภิกษุสงฆ์มีพระผู้มีพระภาคเป็น<br>
  ประธานให้อิ่มหนำด้วยของเคี้ยวของฉันที่ประณีตด้วยมือตนเอง เมื่อพระผู้มีพระภาค<br>
  เสวยเสร็จ ทรงวางพระหัตถ์ จึงนั่ง ณ ที่สมควร กราบทูลพระผู้มีพระภาคว่า<br>
  ข้าแต่พระองค์ผู้เจริญ ลูกสาวของข้าพระองค์เหล่านี้ จักไปสู่ตระกูลสามี ขอพระผู้มี<br>
  พระภาคทรงกล่าวสอนพร่ำสอนเด็กเหล่านี้ ซึ่งจะเป็นประโยชน์ต่อพวกเขาตลอดกาล<br>
  นานเถิด<br>
  ลำดับนั้น พระผู้มีพระภาคได้ตรัสสอนกุมารีเหล่านั้นว่า กุมารีทั้งหลาย<br>
  ๑. เพราะเหตุนั้นแล เธอทั้งหลายพึงสำเหนียกอย่างนี้ว่า มารดาบิดา<br>
  ผู้ปรารถนาประโยชน์ หวังเกื้อกูลอนุเคราะห์ด้วยความเอ็นดู ยกให้<br>
  สามีใด เราทั้งหลายจักตื่นก่อน นอนทีหลังสามีนั้น คอยรับใช้<br>
  ปฏิบัติให้เป็นที่พอใจเขา พูดคำไพเราะต่อเขา เธอทั้งหลายพึง<br>
  สำเหนียกอย่างนี้แล<br>
  ๒. เพราะเหตุนั้นแล เธอทั้งหลายพึงสำเหนียกอย่างนี้ว่า ชนเหล่าใด<br>
  เป็นที่เคารพของสามี คือ บิดา มารดา หรือสมณพราหมณ์<br>
  เราทั้งหลายจักสักการะ เคารพ นับถือบูชาชนเหล่านั้น และต้อนรับ<br>
  ท่านเหล่านั้น ผู้มาถึงแล้วด้วยอาสนะและน้ำ เธอทั้งหลายพึง<br>
  สำเหนียกอย่างนี้แล<br>
  ๓. เพราะเหตุนั้นแล เธอทั้งหลายพึงสำเหนียกอย่างนี้ว่า การงาน<br>
  เหล่าใดเป็นการงานในบ้านของสามี คือ การทำผ้าขนสัตว์ หรือ<br>
  ผ้าฝ้าย เราทั้งหลายจักขยัน ไม่เกียจคร้านในการงานเหล่านั้น<br>
  จักประกอบด้วยปัญญาเป็นเครื่องพิจารณาอันเป็นอุบายในการงาน<br>
  เหล่านั้น สามารถทำได้ สามารถจัดได้ เธอทั้งหลายพึงสำเหนียก<br>
  อย่างนี้แล<br>
  ๔. เพราะเหตุนั้นแล เธอทั้งหลายพึงสำเหนียกอย่างนี้ว่า เราทั้งหลาย<br>
  จักรู้การงานที่คนในปกครองภายในบ้านสามี คือ ทาส คนใช้ หรือ<br>
  กรรมกรว่าทำแล้ว หรือยังไม่ได้ทำ จักรู้อาการของคนเหล่านั้นที่<br>
  เป็นไข้ว่าดีขึ้นหรือทรุดลง และจักแบ่งปันของกินของใช้ให้ตามส่วน<br>
  ที่ควร เธอทั้งหลายพึงสำเหนียกอย่างนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๓. อุคคหสูตร<br>
  ๕. เพราะเหตุนั้นแล เธอทั้งหลายพึงสำเหนียกอย่างนี้ว่า เราทั้ง<br>
  หลายจักรักษาคุ้มครองสิ่งที่สามีหามาได้ จะเป็นทรัพย์ ข้าว เงิน<br>
  หรือทองก็ตาม จักไม่เป็นนักเลงการพนัน ไม่เป็นขโมย ไม่เป็นนักเลง<br>
  สุรา ไม่ล้างผลาญทรัพย์สมบัติ เธอทั้งหลายพึงสำเหนียกอย่างนี้<br>
  แล<br>
  กุมารีทั้งหลาย มาตุคามประกอบด้วยธรรม ๕ ประการนี้แล หลังจากตายแล้ว<br>
  จะเข้าถึงความเป็นผู้อยู่ร่วมกับเทวดาเหล่ามนาปกายิกา๑<br>
  (พระผู้มีพระภาคผู้สุคตศาสดา ครั้นตรัสเวยยากรณ์ภาษิตนี้แล้ว จึงได้ตรัส<br>
  คาถาประพันธ์ต่อไปอีกว่า)<br>
  สตรีผู้เป็นบัณฑิต ย่อมไม่ดูหมิ่นสามี<br>
  ผู้มีความเพียร ขวนขวายเป็นนิตย์<br>
  เลี้ยงตนเองทุกเมื่อ ผู้ให้สิ่งที่ต้องการได้ทุกอย่าง<br>
  ไม่ทำให้สามีขุ่นเคืองด้วยการแสดงความหึงหวง<br>
  ยกย่องทุกคนที่สามีเคารพ เป็นคนขยัน<br>
  ไม่เกียจคร้าน สงเคราะห์คนข้างเคียงของสามี<br>
  ปฏิบัติถูกใจสามี รักษาทรัพย์ที่สามีหามาได้<br>
  สตรีผู้ประพฤติตามใจสามีอย่างนี้<br>
  จะเข้าถึงความเป็นเทวดาเหล่ามนาปกายิกา<br>
  อุคคหสูตรที่ ๓ จบ<br><br>เชิงอรรถ :<br>
  ๑ เทวดาเหล่ามนาปกายิกา หมายถึงเทวดาชั้นนิมมานรดี เทวดาเหล่านี้เรียกว่า เทพนิมมานรดี
  และเทพ<br>
  มนาปา เพราะเนรมิตรูปตามที่ตนปรารถนาได้ และชื่นชมรูปที่เนรมิตนั้น (องฺ.ปญฺจก.อ.
  ๓/๓๓/๒๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๔. สีหเสนาปติสูตร<br>
  ๔. สีหเสนาปติสูตร<br>
  ว่าด้วยสีหเสนาบดี<br>
  [๓๔] สมัยหนึ่ง พระผู้มีพระภาคประทับอยู่ ณ กูฏาคารศาลา ป่ามหาวัน<br>
  เขตกรุงเวสาลี ครั้งนั้นแล สีหเสนาบดีเข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่ง ณ ที่สมควร ได้ทูลถามพระผู้มีพระภาคว่า พระพุทธเจ้าข้า พระผู้มี<br>
  พระภาคทรงบัญญัติผลแห่งทานที่จะพึงเห็นเองได้ไหม<br>
  พระผู้มีพระภาคได้ตรัสตอบว่า ได้ สีหะ แล้วได้ตรัสต่อไปว่า สีหะ<br>
  ๑. ทายก ทานบดี๑ย่อมเป็นที่รักที่พอใจของคนหมู่มาก แม้ข้อนี้ ก็<br>
  เป็นผลแห่งทานที่จะพึงเห็นเอง<br>
  ๒. สัตบุรุษผู้สงบย่อมคบหาทายก ทานบดี แม้ข้อนี้ก็เป็นผลแห่งทาน<br>
  ที่จะพึงเห็นเอง<br>
  ๓. กิตติศัพท์อันงามของทายก ทานบดีย่อมขจรไป แม้ข้อนี้ก็เป็นผล<br>
  แห่งทานที่จะพึงเห็นเอง<br>
  ๔. ทายก ทานบดีจะเข้าไปสู่บริษัทใด ๆ จะเป็นขัตติยบริษัทก็ตาม<br>
  พราหมณบริษัทก็ตาม คหบดีบริษัทก็ตาม สมณบริษัทก็ตาม<br>
  ก็เป็นผู้แกล้วกล้า ไม่เก้อเขินเข้าไป แม้ข้อนี้ก็เป็นผลแห่งทานที่<br>
  จะพึงเห็นเอง<br>
  ๕. ทายก ทานบดี หลังจากตายแล้วจะไปเกิดในสุคติโลกสวรรค์ แม้<br>
  ข้อนี้ก็เป็นผลแห่งทานที่จะพึงเห็นเองในภพหน้า<br>
  เมื่อพระผู้มีพระภาคตรัสอย่างนี้แล้ว สีหเสนาบดีจึงกราบทูลว่า ข้าแต่<br>
  พระองค์ผู้เจริญ ข้าพระองค์ไม่เพียงเชื่อต่อพระผู้มีพระภาค ในเรื่องผลแห่งทาน
  ๔<br>
  ประการ ที่พระผู้มีพระภาคตรัสบอกแล้วนี้เท่านั้น แต่ยังทราบอีกด้วย คือ ข้าพระองค์<br><br>เชิงอรรถ :<br>
  ๑ ทายก ในที่นี้หมายถึงผู้แกล้วกล้าในการให้ทาน คือ ไม่ใช่มีเพียงศรัทธาเท่านั้น
  แต่กล้าที่จะบริจาคได้ด้วย<br>
  ทานบดี หมายถึงผู้เป็นใหญ่ในทาน คือให้ของที่ดีกว่าของที่ตนบริโภค (องฺ.ปญฺจก.อ.
  ๓/๓๔/๒๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๔. สีหเสนาปติสูตร<br>
  เป็นทายก เป็นทานบดี ย่อมเป็นที่รักที่พอใจของคนหมู่มาก สัตบุรุษผู้สงบย่อม<br>
  คบหาข้าพระองค์ผู้เป็นทายกเป็นทานบดี กิตติศัพท์อันงามของข้าพระองค์ผู้เป็น<br>
  ทายกเป็นทานบดี ย่อมขจรไปว่า สีหเสนาบดีเป็นทายก เป็นผู้รับใช้ เป็นผู้บำรุง<br>
  พระสงฆ์ ข้าพระองค์ผู้เป็นทายก เป็นทานบดี จะเข้าไปสู่บริษัทใด ๆ จะเป็น<br>
  ขัตติยบริษัทก็ตาม พราหมณบริษัทก็ตาม คหบดีบริษัทก็ตาม สมณบริษัทก็ตาม<br>
  ก็เป็นผู้แกล้วกล้า ไม่เก้อเขินเข้าไป ข้าแต่พระองค์ผู้เจริญ ข้าพระองค์ไม่เพียงเชื่อ<br>
  ต่อพระผู้มีพระภาคในเรื่องผลแห่งทาน ๔ ประการที่พระผู้มีพระภาคตรัสบอกแล้วนี้<br>
  เท่านั้น แต่ยังทราบอีกด้วย ส่วนผลแห่งทานที่จะพึงเห็นเองประการที่ ๕ ที่พระผู้มี<br>
  พระภาคตรัสบอกข้าพระองค์อย่างนี้ว่า ทายก ทานบดี หลังจากตายแล้วจะไปเกิด<br>
  ในสุคติโลกสวรรค์ นั้นข้าพระองค์ยังไม่ทราบ แต่ข้าพระองค์ก็เชื่อต่อพระผู้มีพระภาค<br>
  ในเรื่องนี้<br>
  พระผู้มีพระภาคตรัสย้ำว่า ข้อนั้นเป็นอย่างนั้น สีหะ ข้อนั้นเป็นอย่างนั้น<br>
  สีหะ คือ ทายก ทานบดี หลังจากตายแล้วจะไปเกิดในสุคติโลกสวรรค์<br>
  นรชนผู้ไม่ตระหนี่ ให้ทานอยู่<br>
  ย่อมเป็นที่รักของคนหมู่มาก<br>
  คนหมู่มากย่อมคบหานรชนนั้น<br>
  เขาย่อมได้รับเกียรติ เจริญด้วยยศ<br>
  เป็นผู้ไม่เก้อเขิน แกล้วกล้าเข้าสู่บริษัท<br>
  เพราะเหตุนั้นแล บัณฑิตทั้งหลายผู้หวังสุข<br>
  จงขจัดความตระหนี่อันเป็นมลทินแล้วให้ทาน<br>
  บัณฑิตเหล่านั้น ย่อมดำรงในไตรทิพย์<br>
  ถึงความเป็นผู้อยู่ร่วมกับเทวดา<br>
  รื่นเริงอยู่ตลอดกาลนาน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๕. ทานานิสังสสูตร<br>
  บัณฑิตเหล่านั้นได้โอกาสบำเพ็ญกุศลแล้ว<br>
  ละโลกนี้ไป ย่อมมีรัศมีเปล่งปลั่ง<br>
  เที่ยวชมไปในอุทยานชื่อนันทวัน<br>
  เพียบพร้อมด้วยกามคุณ ๕<br>
  เพลิดเพลิน รื่นเริง บันเทิงอยู่ในนันทวันนั้น<br>
  สาวกทั้งปวงของพระสุคตผู้ไม่มีกิเลส ผู้คงที่<br>
  ทำตามพระดำรัสของพระองค์แล้ว<br>
  ย่อมรื่นเริงในสวรรค์<br>
  สีหเสนาปติสูตรที่ ๔ จบ</p>
<p> ๕. ทานานิสังสสูตร<br>
  ว่าด้วยอานิสงส์การให้ทาน<br>
  [๓๕] ภิกษุทั้งหลาย อานิสงส์การให้ทาน ๕ ประการนี้<br>
  อานิสงส์การให้ทาน ๕ ประการ อะไรบ้าง คือ<br>
  ๑. ผู้ให้ทานย่อมเป็นที่รักที่พอใจของคนหมู่มาก<br>
  ๒. สัตบุรุษผู้สงบย่อมคบหาผู้ให้ทาน<br>
  ๓. กิตติศัพท์อันงามของผู้ให้ทานย่อมขจรไป<br>
  ๔. ผู้ให้ทานย่อมไม่ห่างเหินจากธรรมของคฤหัสถ์<br>
  ๕. ผู้ให้ทานหลังจากตายแล้วย่อมเกิดในสุคติโลกสวรรค์<br>
  ภิกษุทั้งหลาย อานิสงส์การให้ทาน ๕ ประการนี้แล<br>
  ผู้ให้ทานย่อมเป็นที่รักของคนหมู่มาก<br>
  ชื่อว่าดำเนินตามธรรมของสัตบุรุษ<br>
  สัตบุรุษทั้งหลายผู้สงบ ผู้สำรวมอินทรีย์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๖. กาลทานสูตร<br>
  ประพฤติพรหมจรรย์<br>
  ย่อมคบหาผู้ให้ทานทุกเมื่อ<br>
  สัตบุรุษเหล่านั้นย่อมแสดงธรรม<br>
  เป็นเครื่องบรรเทาทุกข์ทั้งปวงแก่เขา<br>
  เขารู้ชัดธรรมนั้นแล้ว<br>
  เป็นผู้ไม่มีอาสวะ ปรินิพพานในโลกนี้<br>
  ทานานิสังสสูตรที่ ๕ จบ</p>
<p> ๖. กาลทานสูตร<br>
  ว่าด้วยกาลทา๑<br>
  [๓๖] ภิกษุทั้งหลาย กาลทาน ๕ ประการนี้<br>
  กาลทาน ๕ ประการ อะไรบ้าง คือ<br>
  ๑. ให้ทานแก่ผู้มาสู่ถิ่นของตน<br>
  ๒. ให้ทานแก่ผู้เตรียมจะไป<br>
  ๓. ให้ทานแก่ผู้เป็นไข้<br>
  ๔. ให้ทานในสมัยมีภิกษาหาได้ยาก<br>
  ๕. ให้ข้าวอย่างดี และผลไม้ใหม่แก่ผู้มีศีล<br>
  ภิกษุทั้งหลาย กาลทาน ๕ ประการนี้แล<br>
  ผู้มีปัญญารู้ความประสงค์ของผู้ขอ๒<br>
  เป็นผู้ปราศจากความตระหนี่<br>
  ย่อมให้ทานในกาลที่ควรให้<br><br>เชิงอรรถ :<br>
  ๑ กาลทาน หมายถึงยุตตทาน คือ การให้ที่เหมาะสม (องฺ.ปญฺจก.อ. ๓/๓๖/๒๒)<br>
  ๒ รู้ความประสงค์ของผู้ขอ ในที่นี้หมายถึงคฤหัสถ์เมื่อเห็นภิกษุเที่ยวบิณฑบาตยืนที่ประตูเรือนของตนเป็น<br>
  ผู้นิ่งไม่ออกปากขอ ก็รู้ความหมายได้ว่า ท่านกำลังขอ ซึ่งเป็นการขออย่างพระอริยะ
  เมื่อรู้แล้วก็คิดว่า<br>
  พวกเราหุงต้มได้ แต่ภิกษุเหล่านี้หุงต้มไม่ได้ แล้วท่านจะหาภัตรได้ที่ไหนจึงจัดแจงไทยธรรมถวายท่าน<br>
  (องฺ.ปญฺจก.ฏีกา ๓/๓๖-๓๗/๒๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๗. โภชนทานสูตร<br>
  ทานที่ให้ในพระอริยะผู้ซื่อตรง ผู้คงที่<br>
  ย่อมเป็นทักษิณาที่ไพบูลย์<br>
  ทำให้เขามีใจผ่องใส<br>
  ชนเหล่าใดอนุโมทนาหรือขวนขวายในทักษิณานั้น<br>
  เพราะการอนุโมทนาหรือขวนขวายของชนเหล่านั้น<br>
  ทักษิณาย่อมมีผลไม่พร่อง<br>
  แม้พวกเขาก็เป็นผู้มีส่วนแห่งบุญ<br>
  เพราะฉะนั้น ผู้มีจิตไม่ท้อถอย<br>
  จึงควรให้ทานในเขตที่มีผลมาก<br>
  เพราะบุญเป็นที่พึ่งของสัตว์ทั้งหลายในโลกหน้า<br>
  กาลทานสูตรที่ ๖ จบ</p>
<p> ๗. โภชนทานสูตร<br>
  ว่าด้วยการให้โภชนะ<br>
  [๓๗] ภิกษุทั้งหลาย ทายกผู้ให้โภชนะ ชื่อว่าให้ฐานะ ๕ ประการแก่ปฏิคาหก<br>
  ฐานะ ๕ ประการ อะไรบ้าง คือ<br>
  ๑. อายุ ๒. วรรณะ <br>
  ๓. สุข ๔. พละ <br>
  ๕. ปฏิภาณ๑<br>
  ครั้นให้อายุแล้ว ย่อมมีส่วนได้อายุอันเป็นทิพย์ หรือเป็นของมนุษย์ ครั้นให้<br>
  วรรณะแล้ว ย่อมมีส่วนได้วรรณะอันเป็นทิพย์หรือเป็นของมนุษย์ ครั้นให้สุขแล้ว<br>
  ย่อมมีส่วนได้สุขอันเป็นทิพย์ หรือเป็นของมนุษย์ ครั้นให้พละแล้ว ย่อมมีส่วนได้<br>
  พละอันเป็นทิพย์ หรือเป็นของมนุษย์ ครั้นให้ปฏิภาณแล้ว ย่อมมีส่วนได้ปฏิภาณอัน<br>
  เป็นทิพย์ หรือเป็นของมนุษย์<br>
  ภิกษุทั้งหลาย ทายกผู้ให้โภชนะ ชื่อว่าให้ฐานะ ๕ ประการนี้แล<br><br>เชิงอรรถ :<br>
  ๑ ปฏิภาณ ในที่นี้หมายถึงยุตตปฏิภาณ คือ ตอบปัญหาได้ถูกต้องตามเนื้อหาสาระและเหตุต่าง
  ๆ แต่ตอบ<br>
  ช้าไม่ตอบเร็ว และมุตตปฏิภาณ คือ ตอบปัญหาได้รวดเร็วในขณะที่ถามทีเดียว (องฺ.จตุกฺก.อ.
  ๒/๑๓๒/๓๘๐)<br>
  และดู องฺ.จตุกฺก. (แปล) ๒๑/๑๓๒/๒๐๑-๒๐๒, อภิ.ปุ. (แปล) ๓๖/๑๕๒-๑๕๕/๑๘๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๘. สัทธสูตร<br>
  นักปราชญ์ผู้มีปัญญา ให้อายุ ย่อมได้อายุ<br>
  ให้พละ ย่อมได้พละ ให้วรรณะ ย่อมได้วรรณะ<br>
  ให้ปฏิภาณ ย่อมได้ปฏิภาณ ให้สุข ย่อมได้สุข<br>
  ครั้นให้อายุ พละ วรรณะ สุขะ และปฏิภาณแล้ว<br>
  จะเกิดในที่ใด ๆ ย่อมเป็นผู้มีอายุยืน มียศในที่นั้น ๆ<br>
  โภชนสูตรที่ ๗ จบ</p>
<p> ๘. สัทธสูตร<br>
  ว่าด้วยอานิสงส์แห่งศรัทธา<br>
  [๓๘] ภิกษุทั้งหลาย กุลบุตรผู้มีศรัทธา ย่อมได้อานิสงส์ ๕ ประการ<br>
  อานิสงส์ ๕ ประการ อะไรบ้าง คือ<br>
  สัตบุรุษทั้งหลายผู้สงบในโลก<br>
  ๑. เมื่อจะอนุเคราะห์ ย่อมอนุเคราะห์ผู้มีศรัทธาก่อน ไม่อนุเคราะห์<br>
  ผู้ไม่มีศรัทธาก่อน<br>
  ๒. เมื่อจะเข้าไปหา ย่อมเข้าไปหาผู้มีศรัทธาก่อน ไม่เข้าไปหาผู้ไม่มีศรัทธา<br>
  ก่อน<br>
  ๓. เมื่อจะต้อนรับ ย่อมต้อนรับผู้มีศรัทธาก่อน ไม่ต้อนรับผู้ไม่มี<br>
  ศรัทธาก่อน<br>
  ๔. เมื่อจะแสดงธรรม ย่อมแสดงธรรมแก่ผู้มีศรัทธาก่อน ไม่แสดง<br>
  ธรรมแก่ผู้ไม่มีศรัทธาก่อน<br>
  ๕. กุลบุตรผู้มีศรัทธา หลังจากตายแล้วย่อมเกิดในสุคติโลกสวรรค์<br>
  ภิกษุทั้งหลาย กุลบุตรผู้มีศรัทธา ย่อมได้อานิสงส์ ๕ ประการนี้แล<br>
  เปรียบเหมือนต้นไทรใหญ่ที่ทางใหญ่สี่แพร่ง มีพื้นราบเรียบ ย่อมเป็นที่พึ่งของ<br>
  หมู่นกโดยรอบ ฉันใด กุลบุตรผู้มีศรัทธาก็ฉันนั้นเหมือนกัน ย่อมเป็นที่พึ่งของคน<br>
  หมู่มาก คือ ภิกษุ ภิกษุณี อุบาสก อุบาสิกา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๕๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๙. ปุตตสูตร<br>
  ต้นไม้ใหญ่ มีกิ่ง ใบ และผล<br>
  มีลำต้นแข็งแรง มีรากมั่นคง สมบูรณ์ด้วยผล<br>
  ย่อมเป็นที่พึ่งของนกทั้งหลาย<br>
  ฝูงนกย่อมอาศัยต้นไม้นั้นซึ่งเป็นที่รื่นรมย์ใจ ให้เกิดสุข<br>
  ผู้ต้องการความร่มเย็น ย่อมเข้าไปอาศัยร่มเงา<br>
  ผู้ต้องการผล ย่อมบริโภคผลได้ ฉันใด<br>
  ท่านผู้ปราศจากราคะ ปราศจากโทสะ<br>
  ปราศจากโมหะ ไม่มีอาสวะ เป็นนาบุญของโลก<br>
  ย่อมคบหาบุคคลผู้มีศรัทธาซึ่งสมบูรณ์ด้วยศีล<br>
  ประพฤติถ่อมตน ไม่กระด้าง๑ สุภาพ<br>
  น่าชื่นชม อ่อนโยน มั่นคง ฉันนั้น<br>
  ท่านเหล่านั้นย่อมแสดงธรรม<br>
  เป็นเครื่องบรรเทาทุกข์ทั้งปวงแก่เขา<br>
  เขารู้ชัดธรรมนั้นแล้ว<br>
  เป็นผู้ไม่มีอาสวะ ปรินิพพานในโลกนี้<br>
  สัทธสูตรที่ ๘ จบ</p>
<p> ๙. ปุตตสูตร<br>
  ว่าด้วยบุตร<br>
  [๓๙] ภิกษุทั้งหลาย มารดาบิดา เมื่อเห็นฐานะ ๕ ประการนี้ จึงปรารถนา<br>
  บุตรผู้เกิดในตระกูล<br>
  ฐานะ ๕ ประการ อะไรบ้าง คือ<br>
  ๑. บุตรที่เราเลี้ยงมาแล้วจักเลี้ยงเรา<br>
  ๒. บุตรจักช่วยทำกิจของเรา<br><br>เชิงอรรถ :<br>
  ๑ ไม่กระด้าง หมายถึงปราศจากความกระด้าง คือ โกธะ (ความโกรธ) และมานะ (ความถือตัว)
  (องฺ.ปญฺจก.อ.<br>
  ๓/๓๘/๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๙. ปุตตสูตร<br>
  ๓. วงศ์ตระกูลจักดำรงอยู่ได้นาน<br>
  ๔. บุตรจักปฏิบัติตนให้สมควรรับทรัพย์มรดกไว้<br>
  ๕. เมื่อเราทั้งสองตายไป บุตรจักทำบุญอุทิศให้<br>
  ภิกษุทั้งหลาย มารดาบิดาเมื่อเห็นฐานะ ๕ ประการนี้แล จึงปรารถนาบุตรผู้<br>
  เกิดในตระกูล<br>
  มารดาบิดาผู้ฉลาด<br>
  เมื่อเห็นฐานะ ๕ ประการ จึงปรารถนาบุตร<br>
  ด้วยหวังว่า บุตรที่เราเลี้ยงแล้วจักเลี้ยงเรา<br>
  จักช่วยทำกิจของเรา<br>
  วงศ์ตระกูลจักดำรงอยู่ได้นาน<br>
  จักปฏิบัติตนให้สมควรแก่การรับทรัพย์มรดก<br>
  และเมื่อเราทั้งสองตายแล้วจักทำบุญอุทิศให้<br>
  มารดาบิดาผู้ฉลาด<br>
  เมื่อเห็นฐานะเหล่านี้ จึงปรารถนาบุตร<br>
  เพราะฉะนั้น บุตรผู้เป็นสัตบุรุษ ผู้สงบ<br>
  เป็นกตัญญูกตเวทีบุคคล<br>
  เมื่อระลึกถึงคุณท่านที่ทำไว้ต่อเราก่อน<br>
  จึงเลี้ยงมารดาบิดา ช่วยทำกิจของท่าน<br>
  เชื่อฟังโอวาท ตอบสนองพระคุณท่าน<br>
  ดำรงวงศ์ตระกูลสมกับที่ท่านเป็นบุพการี<br>
  บุตรผู้มีศรัทธา สมบูรณ์ด้วยศีล<br>
  ย่อมเป็นที่สรรเสริญ<br>
  ปุตตสูตรที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค ๑๐. มหาสาลปุตตสูตร<br>
  ๑๐. มหาสาลปุตตสูตร<br>
  ว่าด้วยต้นสาละใหญ่กับกุลบุตร<br>
  [๔๐] ภิกษุทั้งหลาย ไม้สาละใหญ่อาศัยขุนเขาหิมพานต์ ย่อมงอกงามด้วย<br>
  ความเจริญ ๕ ประการ<br>
  ความเจริญ ๕ ประการ อะไรบ้าง คือ<br>
  ๑. กิ่ง ใบแก่ และใบอ่อน ๒. เปลือก<br>
  ๓. สะเก็ด ๔. กระพี้<br>
  ๕. แก่น<br>
  ภิกษุทั้งหลาย ไม้สาละใหญ่อาศัยขุนเขาหิมพานต์ ย่อมงอกงามด้วยความ<br>
  เจริญ ๕ ประการนี้ ฉันใด<br>
  ชนภายใน๑อาศัยกุลบุตรผู้มีศรัทธา ย่อมงอกงามด้วยความเจริญ ๕ ประการ<br>
  ฉันนั้นเหมือนกัน<br>
  ความเจริญ ๕ ประการ อะไรบ้าง คือ<br>
  ๑. ศรัทธา(ความเชื่อ)<br>
  ๒. ศีล (การรักษากายวาจาให้เรียบร้อย)<br>
  ๓. สุตะ(การสดับฟังหาความรู้)<br>
  ๔. จาคะ (การเสียสละ)<br>
  ๕. ปัญญา (ความรอบรู้)<br>
  ภิกษุทั้งหลาย ชนภายในอาศัยกุลบุตรผู้มีศรัทธา ย่อมงอกงามด้วยความ<br>
  เจริญ ๕ ประการนี้<br>
  ภูเขาหินมีอยู่ในป่าใหญ่<br>
  หมู่ไม้เหล่านั้นอาศัยภูเขานั้น<br>
  เจริญงอกงามเติบโตในป่า แม้ฉันใด<br><br>เชิงอรรถ :<br>
  ๑ ชนภายใน ในที่นี้หมายถึงภรรยา บุตร ธิดา (องฺ.ติก.อ. ๒/๑๔/๘๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๔. สุมนวรรค รวมพระสูตรที่มีในวรรค<br>
  บุตร ภรรยา พวกพ้อง อำมาตย์๑ หมู่ญาติ<br>
  และชนผู้อาศัยเขาเลี้ยงชีพ ก็ฉันนั้นเหมือนกัน<br>
  อาศัยกุลบุตรผู้มีศรัทธา สมบูรณ์ด้วยศีล<br>
  ย่อมงอกงามในโลกนี้<br>
  ชนผู้มีปัญญาเห็นแจ้ง เห็นศีล<br>
  จาคะ และสุจริต (ความประพฤติดี)<br>
  ของกุลบุตรผู้มีศรัทธานั้นแล้วย่อมทำตาม<br>
  บุคคลประพฤติธรรมซึ่งเป็นทางนำสัตว์ไปสู่สุคติ<br>
  ย่อมเพลิดเพลินในโลกนี้สมปรารถนา<br>
  ย่อมบันเทิงในเทวโลก๒<br>
  มหาสาลปุตตสูตรที่ ๑๐ จบ<br>
  สุมนวรรคที่ ๔ จบ</p>
<p> รวมพระสูตรที่มีในวรรคนี้ คือ<br>
<br>
   ๑. สุมนสูตร   ๒. จุนทีสูตร<br>
   ๓. อุคคหสูตร  ๔. สีหเสนาปติสูตร<br>
   ๕. ทานานิสังสสูตร  ๖. กาลทานสูตร<br>
   ๗. โภชนทานสูตร  ๘. สัทธสูตร<br>
   ๙. ปุตตสูตร ๑๐. มหาสาลปุตตสูตร<br>
  <br><br>เชิงอรรถ :<br>
  ๑ อำมาตย์ ในที่นี้หมายถึงบุคคลที่ทำกิจการงานร่วมกัน ชี้แนะกันได้ ปรึกษาหารือกันได้ทุกเรื่อง
  ทุกอิริยาบถ<br>
  (สํ.สฬา.อ. ๓/๑๐๑๒/๓๖๗, สํ.ฏีกา ๒/๑๐๑๒/๖๒๙)<br>
  ๒ ดู องฺ.ติก. (แปล) ๒๐/๔๙/๒๑๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑.
    อาทิยสูตร<br>
  ๕. มุณฑราชวรรค<br>
  หมวดว่าด้วยพระเจ้ามุณฑราช</p>
<p> ๑. อาทิยสูตร<br>
  ว่าด้วยประโยชน์ที่ควรถือเอาจากโภคทรัพย์<br>
  [๔๑] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี ครั้งนั้นแล อนาถบิณฑิกเศรษฐีเข้าไปเฝ้า<br>
  พระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร พระผู้มีพระภาค<br>
  จึงได้ตรัสดังนี้ว่า คหบดี ประโยชน์ที่จะพึงถือเอาจากโภคทรัพย์ ๕ ประการนี้<br>
  ประโยชน์ ๕ ประการนี้ อะไรบ้าง คือ<br>
  ๑. อริยสาวกในธรรมวินัยนี้ย่อมบำรุงตนเอง บำรุงมารดาบิดา บำรุง<br>
  บุตร ภรรยา ทาส กรรมกร และคนใช้ให้เป็นสุข บริหารให้เป็นสุข<br>
  โดยชอบด้วยโภคทรัพย์ที่หามาได้ด้วยความขยันหมั่นเพียร เก็บ<br>
  รวบรวมด้วยน้ำพักน้ำแรง อาบเหงื่อต่างน้ำ ประกอบด้วยธรรม<br>
  ได้มาโดยธรรม๑ นี้เป็นประโยชน์ที่ควรถือเอาจากโภคทรัพย์ประการ<br>
  ที่ ๑<br>
  ๒. อริยสาวกย่อมบำรุงตนเองบำรุงมิตรและอำมาตย์ให้เป็นสุข บริหาร<br>
  ให้เป็นสุขโดยชอบด้วยโภคทรัพย์ที่หามาได้ด้วยความขยันหมั่นเพียร<br>
  เก็บรวบรวมด้วยน้ำพักน้ำแรง อาบเหงื่อต่างน้ำ ประกอบด้วย<br>
  ธรรม ได้มาโดยธรรม นี้เป็นประโยชน์ที่ควรถือเอาจากโภคทรัพย์<br>
  ประการที่ ๒<br><br>เชิงอรรถ :<br>
  ๑ ได้มาโดยธรรม ในที่นี้หมายถึงได้มาโดยไม่ล่วงละเมิดกุศลกรรมบถ ๑๐ ประการ (องฺ.ปญฺจก.อ.
  ๓/๔๑/๒๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑.
    อาทิยสูตร<br>
  ๓. อริยสาวกย่อมป้องกันอันตรายที่เกิดจากไฟ น้ำ พระราชา โจร คน<br>
  ที่ไม่ชอบกัน หรือจากทายาท ทำตนให้ปลอดภัย นี้เป็นประโยชน์<br>
  ที่ควรถือเอาจากโภคทรัพย์ประการที่ ๓<br>
  ๔. อริยสาวกย่อมทำพลี๑ ๕ อย่าง คือ (๑) ญาติพลี (๒) อติถิพลี<br>
  (๓) ปุพพเปตพลี (๔) ราชพลี (๕) เทวตาพลี นี้เป็นประโยชน์ที่<br>
  ควรถือเอาจากโภคทรัพย์ประการที่ ๔<br>
  ๕. อริยสาวกย่อมตั้งทักษิณาที่มีผลสูงขึ้นไป เป็นไปเพื่อให้ได้อารมณ์ดี<br>
  มีสุขเป็นผล ให้เกิดในสวรรค์ในสมณพราหมณ์ผู้เว้นขาดจากความ<br>
  มัวเมาและความประมาท ดำรงมั่นอยู่ในขันติ (ความอดทน) และ<br>
  โสรัจจะ (ความเสงี่ยม) ฝึกอบรมตน ทำตนให้สงบ ทำตนให้<br>
  ดับเย็นสนิท ด้วยโภคทรัพย์ที่หามาได้ด้วยความขยันหมั่นเพียร<br>
  เก็บรวบรวมด้วยน้ำพักน้ำแรง อาบเหงื่อต่างน้ำ ประกอบด้วย<br>
  ธรรม ได้มาโดยธรรม นี้เป็นประโยชน์ที่ควรถือเอาจากโภคทรัพย์<br>
  ประการที่ ๕<br>
  คหบดี ประโยชน์ที่ควรถือเอาจากโภคทรัพย์ ๕ ประการนี้แล<br>
  ถ้าเมื่ออริยสาวกนั้นถือเอาประโยชน์จากโภคทรัพย์ ๕ ประการนี้ โภคทรัพย์<br>
  หมดสิ้นไป อริยสาวกนั้นย่อมมีความคิดอย่างนี้ว่า เราได้ถือเอาประโยชน์จาก<br>
  โภคทรัพย์นั้นแล้ว และโภคทรัพย์ของเราก็หมดสิ้นไป ด้วยเหตุนี้ อริยสาวกนั้น<br>
  จึงไม่มีวิปปฏิสาร (ความร้อนใจ) ถ้าเมื่ออริยสาวกนั้นถือเอาประโยชน์จากโภคทรัพย์<br>
  ๕ ประการนี้ โภคทรัพย์เพิ่มพูนขึ้น อริยสาวกนั้นย่อมมีความคิดอย่างนี้ว่า เราถือ<br><br>เชิงอรรถ :<br>
  ๑ พลี (พะลี) หมายถึงการสงเคราะห์ บวงสรวง น้อมให้ หรือส่วย มี ๕ อย่าง คือ (๑)
  ญาติพลี สงเคราะห์ญาติ<br>
  (๒) อติถิพลี ต้อนรับแขก (๓) ปุพพเปตพลี ทำบุญอุทิศให้ผู้ตาย (๔) ราชพลี ถวายเป็นของหลวงมีเสีย<br>
  ภาษีอากรเป็นต้น (๕) เทวตาพลี ทำบุญอุทิศให้เทวดา (องฺ.จตุกฺก.อ. ๒/๖๑/๓๕๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๒.
    สัปปุริสสูตร<br>
  เอาประโยชน์จากโภคทรัพย์นี้แล้ว และโภคทรัพย์ของเราก็เพิ่มพูนขึ้น อริยสาวก<br>
  นั้นย่อมไม่มีวิปปฏิสารด้วยเหตุทั้ง ๒ ประการนี้เลย<br>
  นรชนผู้จะต้องตายเมื่อคำนึงถึงเหตุนี้ว่า<br>
  โภคทรัพย์ เราได้บริโภคแล้ว<br>
  คนที่ควรเลี้ยง เราได้เลี้ยงแล้ว<br>
  อันตรายทั้งหลาย เราได้ข้ามพ้นแล้ว<br>
  ทักษิณาที่มีผลสูงขึ้นไป เราได้ให้แล้ว<br>
  และพลี ๕ อย่าง เราได้ทำแล้ว<br>
  ท่านผู้มีศีลสำรวมระวัง ประพฤติพรหมจรรย์ เราได้บำรุงแล้ว<br>
  ประโยชน์ที่บัณฑิตผู้อยู่ครองเรือนปรารถนา เราก็ได้บรรลุแล้วโดยลำดับ<br>
  กรรมที่ไม่ก่อความเดือดร้อนในภายหลัง เราก็ได้ทำแล้ว<br>
  ชื่อว่า เป็นผู้ตั้งอยู่ในอริยธรรม<br>
  บัณฑิตทั้งหลายย่อมสรรเสริญเขาในโลกนี้<br>
  เขาตายไปแล้ว ย่อมบันเทิงในสวรรค์<br>
  อาทิยสูตรที่ ๑ จบ</p>
<p> ๒. สัปปุริสสูตร<br>
  ว่าด้วยสัตบุรุษ<br>
  [๔๒] ภิกษุทั้งหลาย สัตบุรุษเมื่อเกิดในตระกูล ชื่อว่าเกิดเพื่อประโยชน์ เพื่อ<br>
  เกื้อกูล เพื่อสุขแก่คนหมู่มาก คือ มารดา บิดา บุตร ภรรยา ทาส กรรมกร คนใช้<br>
  มิตร อำมาตย์๑ และสมณพราหมณ์<br>
  สัตบุรุษเมื่อเกิดในตระกูล ชื่อว่าเกิดเพื่อประโยชน์ เพื่อเกื้อกูล เพื่อสุขแก่คน<br>
  หมู่มาก คือ แก่มารดา บิดา บุตร ภรรยา ทาส กรรมกร คนใช้ มิตร อำมาตย์<br><br>เชิงอรรถ :<br>
  ๑ ดูเชิงอรรถที่ ๑ ข้อ ๔๐ (มหาสาลปุตตสูตร) หน้า ๖๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๓.
    อิฏฐสูตร<br>
  และสมณพราหมณ์ เปรียบเหมือนมหาเมฆทำข้าวกล้าทั้งปวงให้งอกงาม ชื่อว่ามี<br>
  เพื่อประโยชน์ เพื่อเกื้อกูล เพื่อสุขแก่คนหมู่มาก<br>
  สัตบุรุษครอบครองโภคทรัพย์<br>
  เป็นผู้เกื้อกูลแก่คนหมู่มาก<br>
  เทวดาย่อมรักษาเขาผู้มีธรรมคุ้มครองแล้ว<br>
  เป็นพหูสูต สมบูรณ์ด้วยศีลและวัตร<br>
  เกียรติย่อมไม่ละเขาผู้ตั้งอยู่ในธรรม<br>
  ใครเล่าจะสามารถติเตียนเขาผู้ตั้งอยู่ในธรรม<br>
  สมบูรณ์ด้วยศีล มีวาจาสัตย์<br>
  มีหิริ(ความละอายต่อบาป)ในใจ<br>
  ดุจแท่งทองชมพูนุท<br>
  แม้เทวดาก็ชม ถึงพรหมก็สรรเสริญเขา<br>
  สัปปุริสสูตรที่ ๒ จบ</p>
<p> ๓. อิฏฐสูตร<br>
  ว่าด้วยธรรมที่น่าปรารถนา<br>
  [๔๓] ครั้งนั้น อนาถบิณฑิกคหบดีเข้าไปเฝ้าพระผู้มีพระภาคถึงที่ประทับ<br>
  ถวายอภิวาทแล้วนั่ง ณ ที่สมควร พระผู้มีพระภาคจึงได้ตรัสกับอนาถบิณฑิกคหบดี<br>
  ดังนี้ว่า<br>
  คหบดี ธรรม ๕ ประการนี้ ที่น่าปรารถนา น่าใคร่ น่าพอใจ หาได้ยากในโลก<br>
  ธรรม ๕ ประการ อะไรบ้าง คือ<br>
  ๑. อายุที่น่าปรารถนา น่าใคร่ น่าพอใจ หาได้ยากในโลก<br>
  ๒. วรรณะที่น่าปรารถนา น่าใคร่ น่าพอใจ หาได้ยากในโลก<br>
  ๓. สุขที่น่าปรารถนา น่าใคร่ น่าพอใจ หาได้ยากในโลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๓.
    อิฏฐสูตร<br>
  ๔. ยศที่น่าปรารถนา น่าใคร่ น่าพอใจ หาได้ยากในโลก<br>
  ๕. สวรรค์ที่น่าปรารถนา น่าใคร่ น่าพอใจ หาได้ยากในโลก<br>
  คหบดี ธรรม ๕ ประการนี้แล ที่น่าปรารถนา น่าใคร่ น่าพอใจ หาได้ยากในโลก<br>
  ธรรม ๕ ประการนี้ ที่น่าปรารถนา น่าใคร่ น่าพอใจ หาได้ยากในโลก เรามิได้<br>
  กล่าวว่า จะพึงได้เพราะความอ้อนวอน หรือเพราะความปรารถนา ถ้าธรรม ๕<br>
  ประการนี้ ที่น่าปรารถนา น่าใคร่ น่าพอใจ หาได้ยากในโลก จักได้เพราะการ<br>
  อ้อนวอน หรือเพราะความปรารถนาในโลกนี้แล้ว ใครเล่าจะพึงเสื่อมจากอะไรได้<br>
  อริยสาวกผู้ต้องการอายุ ไม่ควรอ้อนวอนหรือเพลิดเพลินอายุ หรือปฏิบัติ<br>
  ปฏิปทาอันเป็นไปเพื่ออายุเพราะอายุเป็นเหตุ แท้จริงปฏิปทาอันเป็นไปเพื่ออายุที่<br>
  อริยสาวกนั้นปฏิบัติแล้ว ย่อมเป็นไปเพื่อให้ได้อายุ อริยสาวกนั้นย่อมได้อายุอัน<br>
  เป็นทิพย์ หรือเป็นของมนุษย์<br>
  อริยสาวกผู้ต้องการวรรณะ ไม่ควรอ้อนวอนหรือเพลิดเพลินวรรณะ หรือ<br>
  ปฏิบัติปฏิปทาอันเป็นไปเพื่อวรรณะเพราะวรรณะเป็นเหตุ แท้จริง ปฏิปทาอันเป็น<br>
  ไปเพื่อวรรณะที่อริยสาวกนั้นปฏิบัติแล้ว ย่อมเป็นไปเพื่อให้ได้วรรณะ อริยสาวกนั้น<br>
  ย่อมได้วรรณะอันเป็นทิพย์ หรือเป็นของมนุษย์<br>
  อริยสาวกผู้ต้องการสุข ไม่ควรอ้อนวอนหรือเพลิดเพลินสุข หรือปฏิบัติ<br>
  ปฏิปทาอันเป็นไปเพื่อสุขเพราะสุขเป็นเหตุ แท้จริง ปฏิปทาอันเป็นไปเพื่อสุขที่อริย-<br>
  สาวกนั้นปฏิบัติแล้ว ย่อมเป็นไปเพื่อให้ได้สุข อริยสาวกนั้นย่อมได้สุขอันเป็นทิพย์<br>
  หรือเป็นของมนุษย์<br>
  อริยสาวกผู้ต้องการยศ ไม่ควรอ้อนวอนหรือเพลิดเพลินยศ หรือปฏิบัติ<br>
  ปฏิปทาอันเป็นไปเพื่อยศเพราะยศเป็นเหตุ แท้จริง ปฏิปทาอันเป็นไปเพื่อยศที่อริย-<br>
  สาวกนั้นปฏิบัติแล้ว ย่อมเป็นไปเพื่อให้ได้ยศ อริยสาวกนั้นย่อมได้ยศอันเป็นทิพย์<br>
  หรือเป็นของมนุษย์<br>
  คหบดี อริยสาวกผู้ต้องการสวรรค์ ไม่ควรอ้อนวอนหรือเพลิดเพลินสวรรค์<br>
  หรือปฏิบัติปฏิปทาอันเป็นไปเพื่อสวรรค์เพราะสวรรค์เป็นเหตุ แท้จริง ปฏิปทาอัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๔.
    มนาปทายีสูตร<br>
  เป็นไปเพื่อสวรรค์อันอริยสาวกนั้นปฏิบัติแล้ว ย่อมเป็นไปเพื่อให้ได้สวรรค์ อริยสาวก<br>
  นั้นย่อมได้สวรรค์<br>
  ชนผู้ปรารถนาอายุ วรรณะ เกียรติยศ<br>
  สวรรค์ การเกิดในตระกูลสูง และความเพลินใจ<br>
  พึงทำความไม่ประมาทให้มากยิ่งขึ้น<br>
  บัณฑิตทั้งหลายสรรเสริญความไม่ประมาทในการทำบุญ<br>
  บัณฑิตผู้ไม่ประมาทแล้ว ย่อมยึดประโยชน์ทั้งสองไว้ได้<br>
  คือประโยชน์ในภพนี้ และประโยชน์ในภพหน้า<br>
  ผู้มีปัญญา ท่านเรียกว่า บัณฑิต<br>
  เพราะบรรลุถึงประโยชน์ทั้งสองนั้นแล้ว<br>
  อิฏฐสูตรที่ ๓ จบ</p>
<p> ๔. มนาปทายีสูตร<br>
  ว่าด้วยผู้ให้สิ่งที่น่าพอใจ<br>
  [๔๔] สมัยหนึ่ง พระผู้มีพระภาคประทับอยู่ ณ กูฏาคารศาลา ป่ามหาวัน<br>
  เขตกรุงเวสาลี ครั้งนั้น เวลาเช้า พระผู้มีพระภาคทรงครองอันตรวาสก ถือบาตร<br>
  และจีวรเสด็จเข้าไปสู่นิเวศน์ของอุคคคหบดีชาวกรุงเวสาลี ประทับนั่งบนพุทธอาสน์ที่<br>
  ปูลาดไว้ ลำดับนั้น อุคคคหบดีได้เข้าไปเฝ้าพระผู้มีพระภาคถึงที่ประทับ ถวายอภิวาท<br>
  แล้วนั่ง ณ ที่สมควร ได้กราบทูลดังนี้ว่า<br>
  ข้าแต่พระองค์ผู้เจริญ ข้าพระองค์ได้สดับรับมาเฉพาะพระพักตร์พระผู้มี<br>
  พระภาคว่า ผู้ให้ของที่น่าพอใจ ย่อมได้ของที่น่าพอใจ ก็ของเคี้ยวชื่อสาลปุปผกะ๑<br>
  เป็นที่น่าพอใจของข้าพระองค์ ขอพระผู้มีพระภาคทรงอาศัยความอนุเคราะห์รับ<br>
  ขาทนียาหารของข้าพระองค์นั้นด้วยเถิด<br><br>เชิงอรรถ :<br>
  ๑ ของเคี้ยวชื่อสาลปุปผกะ หมายถึงของเคี้ยวที่ทำด้วยแป้งข้าวสาลี ปรุงด้วยของอร่อย
  ๔ ชนิด คือ เนยใส<br>
  น้ำมัน น้ำผึ้ง น้ำอ้อย (องฺ.ปญฺจก.อ. ๓/๔๔/๒๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๖๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๔.
    มนาปทายีสูตร<br>
  พระผู้มีพระภาคทรงอาศัยความอนุเคราะห์รับแล้ว<br>
  อุคคคหบดีได้กราบทูลอีกว่า ข้าพระองค์ได้สดับรับมาเฉพาะพระพักตร์พระ<br>
  ผู้มีพระภาคว่า ผู้ให้ของที่น่าพอใจย่อมได้ของที่น่าพอใจ ก็เนื้อสุกรอย่างดี๑
  เป็นที่<br>
  น่าพอใจของข้าพระองค์ ขอพระผู้มีพระภาคทรงอาศัยความอนุเคราะห์รับเนื้อสุกร<br>
  อย่างดีของข้าพระองค์นั้นด้วยเถิด<br>
  พระผู้มีพระภาคทรงอาศัยความอนุเคราะห์รับแล้ว<br>
  อุคคคหบดีได้กราบทูลอีกว่า ข้าพระองค์ได้สดับรับมาเฉพาะพระพักตร์พระ<br>
  ผู้มีพระภาคว่า ผู้ให้ของที่น่าพอใจย่อมได้ของที่น่าพอใจ ก็นาลิยสากะ๒ ซึ่งทอด<br>
  ด้วยน้ำมันเป็นที่น่าพอใจของข้าพระองค์ ขอพระผู้มีพระภาคทรงอาศัยความอนุเคราะห์<br>
  รับนาลิยสากขาทนียาหารของข้าพระองค์นั้นด้วยเถิด<br>
  พระผู้มีพระภาคทรงอาศัยความอนุเคราะห์รับแล้ว<br>
  อุคคคหบดีได้กราบทูลอีกว่า ข้าพระองค์ได้สดับรับมาเฉพาะพระพักตร์พระ<br>
  ผู้มีพระภาคว่า ผู้ให้ของที่น่าพอใจย่อมได้ของที่น่าพอใจ ก็ข้าวสุกแห่งข้าวสาลีที่<br>
  ขาวสะอาด มีแกงและกับมากเป็นที่น่าพอใจของข้าพระองค์ ขอพระผู้มีพระภาคทรง<br>
  อาศัยความอนุเคราะห์รับข้าวสุกแห่งข้าวสาลีของข้าพระองค์นั้นด้วยเถิด<br>
  พระผู้มีพระภาคทรงอาศัยความอนุเคราะห์รับแล้ว<br>
  อุคคคหบดีได้กราบทูลอีกว่า ข้าพระองค์ได้สดับรับมาเฉพาะพระพักตร์พระ<br>
  ผู้มีพระภาคว่า ผู้ให้ของที่น่าพอใจย่อมได้ของที่น่าพอใจ ก็ผ้าที่ทอในแคว้นกาสี<br>
  เป็นที่น่าพอใจของข้าพระองค์ ขอพระผู้มีพระภาคทรงอาศัยความอนุเคราะห์รับผ้า<br>
  ของข้าพระองค์นั้นด้วยเถิด<br>
  พระผู้มีพระภาคทรงอาศัยความอนุเคราะห์รับแล้ว<br><br>เชิงอรรถ :<br>
  ๑ เนื้อสุกรอย่างดี หมายถึงเนื้อสุกรที่มีอายุ ๑ ปี ที่ปรุงให้สุกด้วยเครื่องปรุงมีเมล็ดยี่หร่าเป็นต้นผสมกับ<br>
  พุทรารสอร่อย (องฺ.ปญฺจก.อ. ๓/๔๔/๒๕)<br>
  ๒ นาลิยสากะ หมายถึงของเคี้ยวที่ใช้ผักประมาณ ๑ ทะนาน ขยำกับแป้งข้าวสาลีแล้วเคี่ยวในเนยใสที่ผสม<br>
  เมล็ดยี้หร่าเป็นต้น ผสมกับของอร่อย ๔ ชนิด อบให้สุก (องฺ.ปญฺจก.อ. ๓/๔๔/๒๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๔.
    มนาปทายีสูตร<br>
  อุคคคหบดีได้กราบทูลอีกว่า ข้าแต่พระองค์ผู้เจริญ ข้าพระองค์ได้สดับรับมา<br>
  เฉพาะพระพักตร์พระผู้มีพระภาคว่า ผู้ให้ของที่น่าพอใจย่อมได้ของที่น่าพอใจ<br>
  ก็บัลลังก์๑ที่ลาดด้วยผ้าโกเชาว์๒ ลาดด้วยผ้าขนแกะสีขาว ลาดด้วยเครื่องลาดมี<br>
  สัณฐานเป็นช่อดอกไม้ ลาดด้วยเครื่องลาดอย่างดีทำด้วยหนังชะมด มีเพดานข้างบน<br>
  มีหมอนสีแดงทั้ง ๒ ข้าง๓ เป็นที่น่าพอใจของข้าพระองค์ และข้าพระองค์ก็ทราบ<br>
  ดีว่า สิ่งเหล่านี้ไม่ควรแก่พระผู้มีพระภาค เตียงไม้จันทน์ของข้าพระองค์นี้ราคาเกิน<br>
  กว่า ๑๐๐,๐๐๐ กหาปณะ ขอพระผู้มีพระภาคทรงอาศัยความอนุเคราะห์รับเตียง<br>
  ของข้าพระองค์นั้นด้วยเถิด<br>
  พระผู้มีพระภาคทรงอาศัยความอนุเคราะห์รับแล้ว<br>
  ลำดับนั้น พระผู้มีพระภาคทรงอนุโมทนาอุคคคหบดีชาวกรุงเวสาลี ด้วย<br>
  อนุโมทนียกถานี้ว่า<br>
  ผู้ให้ของที่น่าพอใจ ย่อมได้ของที่น่าพอใจ<br>
  ผู้ใดให้เครื่องนุ่งห่ม ที่นอน ข้าว น้ำ<br>
  และปัจจัยมีประการต่าง ๆ<br>
  แก่ท่านผู้ประพฤติตรง ด้วยความพอใจ<br>
  สิ่งของที่ให้ไปแล้วนั้น เป็นของที่บริจาคแล้ว<br>
  สละแล้ว ไม่คิดเอาคืน<br>
  ผู้นั้นชื่อว่าเป็นสัตบุรุษรู้ชัดว่า<br>
  พระอรหันต์เปรียบด้วยนาบุญ<br>
  บริจาคสิ่งที่บริจาคได้ยาก<br>
  ให้ของที่น่าพอใจ ย่อมได้ของที่น่าพอใจ<br><br>เชิงอรรถ :<br>
  ๑ บัลลังก์ ในที่นี้หมายถึงเตียงมีเท้าทำเป็นรูปสัตว์ (วิ.อ. ๓/๒๕๔/๑๖๙)<br>
  ๒ ผ้าโกเชาว์ หมายถึงผ้าที่ทำด้วยขนแพะหรือแกะ ผืนใหญ่มีขนาดยาวเกิน ๔ นิ้ว (วิ.อ.
  ๓/๒๕๔/๑๖๙)<br>
  ๓ หมอนสีแดงทั้ง ๒ ข้างนี้ใช้สำหรับหนุนศีรษะ ๑ ใบ ใช้หนุนเท้า ๑ ใบ วางไว้ส่วนศีรษะและส่วนเท้า<br>
  (วิ.อ. ๓/๒๕๔/๑๖๙-๑๗๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๔.
    มนาปทายีสูตร<br>
  ที่นั้น พระผู้มีพระภาคครั้นทรงอนุโมทนาอุคคคหบดีชาวกรุงเวสาลีด้วย<br>
  อนุโมทนียกถาแล้ว จึงเสด็จลุกจากพุทธอาสน์หลีกไป<br>
  ต่อมาไม่นาน อุคคคหบดีชาวกรุงเวสาลีได้ถึงแก่กรรม เข้าถึงชั้นกายมโนมัย๑<br>
  ชั้นใดชั้นหนึ่ง สมัยนั้นแล พระผู้มีพระภาคประทับอยู่ ณ พระเชตวัน อาราม<br>
  ของอนาถบิณฑิกเศรษฐี เขตกรุงสาวัตถี ครั้งนั้น เมื่อราตรี๒ผ่านไป อุคคเทพบุตรมี<br>
  มีวรรณะงดงามยิ่งนัก เปล่งรัศมีให้สว่างทั่วพระเชตวัน เข้าไปเฝ้าพระผู้มีพระภาค<br>
  ถึงที่ประทับ ถวายอภิวาทแล้วยืนอยู่ ณ ที่สมควร พระผู้มีพระภาคจึงได้ตรัสถามว่า<br>
  อุคคะ สำเร็จตามที่ท่านประสงค์แล้วหรือ อุคคเทพบุตรกราบทูลว่า ข้าแต่<br>
  พระองค์ผู้เจริญ สำเร็จตามที่ข้าพระองค์ประสงค์แล้ว พระพุทธเจ้าข้า<br>
  ลำดับนั้น พระผู้มีพระภาคได้ตรัสกับอุคคเทพบุตรด้วยพระคาถาว่า<br>
  ผู้ให้ของที่น่าพอใจ ย่อมได้ของที่น่าพอใจ<br>
  ผู้ให้ของที่เลิศ ย่อมได้ของที่เลิศ<br>
  ผู้ให้ของที่ดี ย่อมได้ของที่ดี<br>
  และผู้ให้ของที่ประเสริฐ ย่อมเข้าถึงสถานที่ประเสริฐ<br>
  นรชนใดให้ของที่เลิศ ให้ของที่ดี<br>
  และให้ของที่ประเสริฐ<br>
  นรชนนั้น จะเกิดในที่ใด ๆ<br>
  ย่อมเป็นผู้มีอายุยืน มียศในที่นั้น ๆ<br>
  มนาปทายีสูตรที่ ๔ จบ<br><br>เชิงอรรถ :<br>
  ๑ กายมโนมัย ในที่นี้หมายถึงเทพกายหรือพรหมกายของผู้บำเพ็ญฌานสมาบัติแล้วบังเกิดในพรหมโลก<br>
  ชั้นสุทธาวาสด้วยอำนาจฌาน (องฺ.ปญฺจก.อ. ๓/๔๔/๒๖, ๑๖๖/๖๔)<br>
  ๒ ราตรี ในที่นี้หมายถึงปฐมยามแห่งราตรีผ่านไป มัชฌิมยามย่างเข้ามา (องฺ.ฉกฺก.อ.
  ๓/๒๑-๒๒/๑๐๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๕.
    ปุญญาภิสันทสูตร<br>
  ๕. ปุญญาภิสันทสูตร๑<br>
  ว่าด้วยห้วงบุญกุศล<br>
  [๔๕] ภิกษุทั้งหลาย ห้วงบุญกุศล๒ ๕ ประการนี้ นำสุขมาให้ เป็นไปเพื่อ<br>
  ให้ได้อารมณ์ดี๓ มีสุขเป็นผล ให้เกิดในสวรรค์ เป็นไปเพื่อเกื้อกูล เพื่อสุขที่น่า<br>
  ปรารถนา น่าใคร่ น่าพอใจ<br>
  ห้วงบุญกุศล ๕ ประการ อะไรบ้าง คือ<br>
  ๑. ภิกษุใช้สอยจีวรของทายกใด บรรลุเจโตสมาธิที่ประมาณไม่ได้อยู่๔<br>
  ห้วงบุญกุศลของทายกนั้นประมาณไม่ได้ นำสุขมาให้ เป็นไปเพื่อ<br>
  ให้ได้อารมณ์ดี มีสุขเป็นผล ให้เกิดในสวรรค์ เป็นไปเพื่อเกื้อกูล<br>
  เพื่อสุขที่น่าปรารถนา น่าใคร่ น่าพอใจ<br>
  ๒. ภิกษุฉันบิณฑบาตของทายกใด ...<br>
  ๓. ภิกษุใช้สอยวิหารของทายกใด ...<br>
  ๔. ภิกษุใช้สอยเตียงตั่งของทายกใด ...<br>
  ๕. ภิกษุใช้สอยคิลานปัจจัยเภสัชชบริขารของทายกใด บรรลุเจโต-<br>
  สมาธิที่ประมาณไม่ได้อยู่ ห้วงบุญกุศลของทายกนั้นประมาณไม่ได้<br>
  นำสุขมาให้ เป็นไปเพื่อให้ได้อารมณ์ดี มีสุขเป็นผล ให้เกิดในสวรรค์<br>
  เป็นไปเพื่อเกื้อกูล เพื่อสุขที่น่าปรารถนา น่าใคร่ น่าพอใจ<br>
  ห้วงบุญกุศล ๕ ประการนี้แล นำสุขมาให้ เป็นไปเพื่อให้ได้อารมณ์ดี มีสุข<br>
  เป็นผล ให้เกิดในสวรรค์ เป็นไปเพื่อเกื้อกูล เพื่อสุขที่น่าปรารถนา น่าใคร่ น่าพอใจ<br><br>เชิงอรรถ :<br>
  ๑ ดู องฺ.จตุกฺก. (แปล) ๒๑/๕๑/๘๔<br>
  ๒ ห้วงบุญกุศล ในที่นี้หมายถึงผลบุญกุศลที่หลั่งไหลนำความสุขมาสู่ผู้บำเพ็ญอย่างต่อเนื่องไม่ขาดสาย<br>
  (องฺ.จตุกฺก.อ. ๒/๕๑/๓๔๘,องฺ.จตุกฺก.ฏีกา ๒/๕๑/๓๘๒)<br>
  ๓ อารมณ์ดี ในที่นี้หมายถึงอารมณ์ คือ รูป เสียง กลิ่น รส โผฎฐัพพะ ที่น่าปรารถนา
  น่าใคร่ น่าพอใจ<br>
  (องฺ.จตุกฺก.อ. ๒/๕๑/๓๔๘)<br>
  ๔ เจโตสมาธิที่ประมาณไม่ได้ ในที่นี้หมายถึงอรหัตตผลสมาธิ (สมาธิในขั้นอรหัตตผล)
  (องฺ.จตุกฺก.อ.<br>
  ๒/๕๑/๓๔๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๕.
    ปุญญาภิสันทสูตร<br>
  การกำหนดประมาณบุญของอริยสาวกผู้เพียบพร้อมด้วยห้วงบุญกุศล ๕ ประการ<br>
  นี้ว่า ห้วงบุญกุศลมีประมาณเท่านี้ นำสุขมาให้ เป็นไปเพื่อให้ได้อารมณ์ดี มีสุข<br>
  เป็นผล ให้เกิดในสวรรค์ เป็นไปเพื่อเกื้อกูล เพื่อสุขที่น่าปรารถนา น่าใคร น่าพอใจ<br>
  มิใช่จะทำได้ง่าย แท้จริง ห้วงบุญกุศลนั้นย่อมถึงการนับว่า เป็นกองบุญใหญ่ที่นับ<br>
  ไม่ได้ ประมาณไม่ได้เลย<br>
  การกำหนดปริมาณของน้ำในมหาสมุทรว่า น้ำมีปริมาณเท่านี้อาฬหกะ๑ น้ำมี<br>
  ปริมาณเท่านี้ ๑๐๐ อาฬหกะ น้ำมีปริมาณเท่านี้ ๑,๐๐๐ อาฬหกะ หรือน้ำมีปริมาณ<br>
  เท่านี้ ๑๐๐,๐๐๐ อาฬหกะ มิใช่จะทำได้ง่าย แท้จริง ปริมาณของน้ำในมหาสมุทรนั้น<br>
  ย่อมถึงการนับว่า เป็นห้วงน้ำใหญ่ที่นับไม่ได้ ประมาณไม่ได้เลย ฉันใด<br>
  ภิกษุทั้งหลาย การกำหนดประมาณของอริยสาวกผู้เพียบพร้อมด้วยห้วงบุญ<br>
  กุศล ๕ ประการนี้ว่า ห้วงบุญกุศลมีประมาณเท่านี้ นำสุขมาให้ เป็นไปเพื่อให้ได้<br>
  อารมณ์ดี มีสุขเป็นผลให้เกิดในสวรรค์ เป็นไปเพื่อเกื้อกูล เพื่อสุขที่น่าปรารถนา<br>
  น่าใคร่ น่าพอใจ มิใช่จะทำได้ง่าย แท้จริง ห้วงบุญกุศลนั้นย่อมถึงการนับว่า<br>
  เป็นกองบุญใหญ่ที่นับไม่ได้ ประมาณไม่ได้เลย ฉันนั้น<br>
  แม่น้ำหลายสายคับคั่งไปด้วยหมู่ปลา<br>
  ไหลบ่าไปยังมหาสมุทร<br><br>เชิงอรรถ :<br>
  ๑ อาฬหกะ เป็นชื่อมาตราตวงชนิดหนึ่งของอินเดียโบราณ มีลำดับมาตราดังนี้<br>
  ๔ กุฑวะ หรือ ปสตะ (ฟายมือ) เป็น ๑ ปัตถะ (กอบ)<br>
  ๔ ปัตถวะ เป็น ๑ อาฬหกะ<br>
  ๔ อาฬหกะ เป็น ๑ โทณะ<br>
  ๔ โทณะ เป็น ๑ มาณิกา<br>
  ๔ มาณิกา เป็น ๑ ขารี<br>
  ๒๐ ขารี เป็น ๑ วาหะ (เกวียน)<br>
  ๒๐ วาหะ เป็น ๑ ธารณะ<br>
  ๒๐ ธารณะ เป็น ๑ ปละ<br>
  ๑๐๐ ปละ เป็น ๑๒ ตุลา<br>
  ๒๐ ตุลา เป็น ๑ ภาระ<br>
  (ดู อภิธา.ฏีกา คาถา ๔๘๐-๔๙๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๖.
    สัมปทาสูตร<br>
  อันเป็นที่ขังน้ำขนาดใหญ่ประมาณไม่ได้<br>
  มีสิ่งที่น่ากลัวมาก เป็นแหล่งรัตนะชั้นเยี่ยม ฉันใด<br>
  สายธารแห่งบุญ ย่อมหลั่งไหลไปสู่นรชน<br>
  ผู้เป็นบัณฑิต ผู้ให้ข้าว น้ำ ผ้า<br>
  ที่นอน ที่นั่ง และเครื่องปูลาด<br>
  เปรียบเหมือนแม่น้ำคือห้วงน้ำไหลไปยังมหาสมุทร ฉันนั้น<br>
  ปุญญาภิสันทสูตรที่ ๕ จบ</p>
<p> ๖. สัมปทาสูตร<br>
  ว่าด้วยสัมปทา<br>
  [๔๖] ภิกษุทั้งหลาย สัมปทา (ความถึงพร้อม) ๕ ประการนี้<br>
  สัมปทา ๕ ประการ อะไรบ้าง คือ<br>
  ๑. สัทธาสัมปทา (ความถึงพร้อมด้วยศรัทธา)<br>
  ๒. สีลสัมปทา (ความถึงพร้อมด้วยศีล)<br>
  ๓. สุตสัมปทา (ความถึงพร้อมด้วยสุตะ)<br>
  ๔. จาคสัมปทา (ความถึงพร้อมด้วยจาคะ)<br>
  ๕. ปัญญาสัมปทา (ความถึงพร้อมด้วยปัญญา)<br>
  ภิกษุทั้งหลาย สัมปทา ๕ ประการนี้แล<br>
  สัมปทาสูตรที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๗.
    ธนสูตร<br>
  ๗. ธนสูตร<br>
  ว่าด้วยทรัพย์<br>
  [๔๗] ภิกษุทั้งหลาย ธนะ(ทรัพย์) ๕ ประการนี้<br>
  ธนะ ๕ ประการ อะไรบ้าง คือ<br>
  ๑. สัทธาธนะ (ทรัพย์คือศรัทธา)<br>
  ๒. สีลธนะ (ทรัพย์คือศีล)<br>
  ๓. สุตธนะ (ทรัพย์คือสุตะ)<br>
  ๔. จาคธนะ (ทรัพย์คือจาคะ)<br>
  ๕. ปัญญาธนะ (ทรัพย์คือปัญญา)<br>
  สัทธาธนะ เป็นอย่างไร<br>
  คือ อริยสาวกในธรรมวินัยนี้เป็นผู้มีศรัทธา เชื่อปัญญาเครื่องตรัสรู้ของตถาคต<br>
  ว่า แม้เพราะเหตุนี้ พระผู้มีพระภาคพระองค์นั้น ฯลฯ๑ เป็นพระพุทธเจ้า เป็นพระ<br>
  ผู้มีพระภาค นี้เรียกว่า สัทธาธนะ<br>
  สีลธนะ เป็นอย่างไร<br>
  คือ อริยสาวกในธรรมวินัยนี้เป็นผู้เว้นขาดจากการฆ่าสัตว์ ฯลฯ๒ เว้นขาด<br>
  จากการเสพของมึนเมาคือสุราและเมรัย๓อันเป็นเหตุแห่งความประมาท นี้เรียกว่า<br>
  สีลธนะ<br>
  สุตธนะ เป็นอย่างไร<br>
  คือ อริยสาวกในธรรมวินัยนี้เป็นพหูสูต ฯลฯ๔ แทงตลอดดีด้วยทิฏฐิ นี้เรียกว่า<br>
  สุตธนะ<br><br>เชิงอรรถ :<br>
  ๑ ดูความเต็มในข้อ ๒ (วิตถตสูตร) หน้า ๒-๓ ในเล่มนี้<br>
  ๒ ดูความเต็มในข้อ ๓๒ (จุนทีสูตร) หน้า ๔๙ ในเล่มนี้<br>
  ๓ ดูเชิงอรรถที่ ๑ ข้อ ๓๒ หน้า ๔๙ ในเล่มนี้<br>
  ๔ ดูความเต็มในข้อ ๘๗ (สีลวันตสูตร) หน้า ๑๕๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๗.
    ธนสูตร<br>
  จาคธนะ เป็นอย่างไร<br>
  คือ อริยสาวกในธรรมวินัยนี้เป็นผู้มีใจปราศจากความตระหนี่อันเป็นมลทิน<br>
  มีจาคะอันสละแล้ว มีฝ่ามือชุ่ม๑ ยินดีในการสละ ควรแก่การขอ ยินดีในการ<br>
  แจกทาน นี้เรียกว่า จาคธนะ<br>
  ปัญญาธนะ เป็นอย่างไร<br>
  คือ อริยสาวกในธรรมวินัยนี้เป็นผู้มีปัญญา คือ ประกอบด้วยปัญญาเป็น<br>
  เครื่องพิจารณาเห็นทั้งความเกิดและความดับอันเป็นอริยะ ชำแรกกิเลสให้ถึงความ<br>
  สิ้นทุกข์โดยชอบ นี้เรียกว่า ปัญญาธนะ<br>
  ภิกษุทั้งหลาย ทรัพย์ ๕ ประการนี้แล<br>
  ผู้ใดมีศรัทธาตั้งมั่นไม่หวั่นไหวในตถาคต<br>
  มีศีลงาม เป็นศีลที่พระอริยใคร่ (และ)สรรเสริญ<br>
  มีความเลื่อมใสในสงฆ์ และมีความเห็นตรง<br>
  บัณฑิตทั้งหลายเรียกผู้นั้นว่า เป็นคนไม่ขัดสน<br>
  ชีวิตของเขาไม่สูญเปล่า<br>
  เพราะฉะนั้น ผู้มีปัญญา<br>
  เมื่อระลึกถึงคำสั่งสอนของพระพุทธเจ้าทั้งหลาย<br>
  ควรประกอบศรัทธา ศีล ความเลื่อมใส<br>
  และการเห็นธรรม๒<br>
  ธนสูตรที่ ๗ จบ<br><br>เชิงอรรถ :<br>
  ๑ มีฝ่ามือชุ่ม อรรถกถาอธิบายว่า ถ้าคนไม่มีศรัทธา แม้จะล้างมือถึง ๗ ครั้ง ก็ชื่อว่ามีมือยังไม่ล้าง
  มีมือสกปรก<br>
  แต่คนมีศรัทธา แม้มีมือสกปรก ก็ชื่อว่าได้ล้างมือสะอาดแล้ว (องฺ.ติก.อ. ๒/๔๒/๑๔๘)<br>
  ๒ การเห็นธรรม ในที่นี้หมายถึงเห็นอริยสัจ ๔ คือ ทุกข์ สมุทัย นิโรธ มรรค (องฺ.จตุกฺก.อ.
  ๒/๕๒/๓๔๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๘.
    ฐานสูตร<br>
  ๘. ฐานสูตร<br>
  ว่าด้วยฐานะที่ใคร ๆ ไม่พึงได้<br>
  [๔๘] ภิกษุทั้งหลาย ฐานะ๑ ๕ ประการนี้ อันสมณะ พราหมณ์ เทวดา มาร<br>
  พรหม หรือใคร ๆ ในโลกนี้ไม่พึงได้<br>
  ฐานะ ๕ ประการ อะไรบ้าง คือ<br>
  ๑. ขอสิ่งที่มีความแก่เป็นธรรมดา๒ อย่าแก่<br>
  ๒. ขอสิ่งที่มีความเจ็บไข้เป็นธรรมดา อย่าเจ็บไข้<br>
  ๓. ขอสิ่งที่มีความตายเป็นธรรมดา อย่าตาย<br>
  ๔. ขอสิ่งที่มีความสิ้นไปเป็นธรรมดา อย่าสิ้นไป<br>
  ๕. ขอสิ่งที่มีความฉิบหายเป็นธรรมดา อย่าฉิบหาย<br>
  สิ่งที่มีความแก่เป็นธรรมดาของปุถุชนผู้ไม่ได้สดับ ย่อมแก่ไป เมื่อสิ่งที่มีความ<br>
  แก่เป็นธรรมดา แก่ไปแล้ว เขาไม่พิจารณาเห็นดังนี้ว่า ไม่ใช่สิ่งที่มีความแก่เป็น<br>
  ธรรมดาของเราคนเดียวเท่านั้นที่แก่ไป แท้จริง สิ่งที่มีความแก่เป็นธรรมดาของสัตว์<br>
  ทั้งปวงที่มีการมา การไป การจุติ และการอุบัติ ก็แก่ไปทั้งสิ้น เมื่อสิ่งที่มีความแก่<br>
  เป็นธรรมดา แก่ไปแล้ว ถ้าเราจะพึงเศร้าโศก ลำบาก ร่ำไร ทุบอก คร่ำครวญ<br>
  หลงงมงาย อาหารเราก็จะไม่อยากรับประทาน กายก็จะเศร้าหมอง การงานก็จะ<br>
  หยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มีความแก่เป็น<br>
  ธรรมดา แก่ไปแล้ว เขาย่อมเศร้าโศก ลำบาก ร่ำไร ทุบอก คร่ำครวญ หลงงมงาย<br>
  นี้เรียกว่า ปุถุชนผู้ไม่ได้สดับ ถูกลูกศรคือความโศกที่มีพิษทิ่มแทงแล้ว ย่อมทำตน<br>
  นั่นเองให้เดือดร้อน<br>
  สิ่งที่มีความเจ็บไข้เป็นธรรมดาของปุถุชนผู้ไม่ได้สดับ ย่อมเจ็บไข้ ... สิ่งที่มี<br>
  ความตายเป็นธรรมดาของปุถุชนผู้ไม่ได้สดับ ย่อมตายไป ... สิ่งที่มีความสิ้นไปเป็น<br>
  ธรรมดาของปุถุชนผู้ไม่ได้สดับ ย่อมสิ้นไป ... สิ่งที่มีความฉิบหายเป็นธรรมดาของ<br><br>เชิงอรรถ :<br>
  ๑ ฐานะ ในที่นี้หมายถึงเหตุ (องฺ.ปญฺจก.อ. ๓/๔๘/๒๖)<br>
  ๒ ธรรมดา ในที่นี้หมายถึงสภาวธรรมที่เกิดเอง คำนี้มุ่งแสดงกฎแห่งเหตุผล (องฺ.ทสก.อ.
  ๓/๒/๓๑๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๘.
    ฐานสูตร<br>
  ปุถุชนผู้ไม่ได้สดับ ย่อมฉิบหายไป เมื่อสิ่งที่มีความฉิบหายเป็นธรรมดา ฉิบหาย<br>
  ไปแล้ว เขาไม่พิจารณาเห็นดังนี้ว่า ไม่ใช่สิ่งที่มีความฉิบหายเป็นธรรมดาของเราคน<br>
  เดียวเท่านั้นที่ฉิบหายไป แท้จริง สิ่งที่มีความฉิบหายเป็นธรรมดาของสัตว์ทั้งปวงที่มี<br>
  การมา การไป การจุติ การอุบัติ ก็ฉิบหายไปทั้งสิ้น เมื่อสิ่งที่มีความฉิบหายไปเป็น<br>
  ธรรมดา ฉิบหายไปแล้ว ถ้าเราจะพึงเศร้าโศก ลำบาก ร่ำไร ทุบอก คร่ำครวญ<br>
  หลงงมงาย อาหารเราก็จะไม่อยากรับประทาน กายก็จะเศร้าหมอง การงานก็จะ<br>
  หยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มีความฉิบหาย<br>
  เป็นธรรมดา ฉิบหายไปแล้ว เขาย่อมเศร้าโศก ลำบาก ร่ำไร ทุบอก คร่ำครวญ<br>
  หลงงมงาย นี้เรียกว่า ปุถุชนผู้ไม่ได้สดับ ถูกลูกศรคือความโศกที่มีพิษทิ่มแทงแล้ว<br>
  ย่อมทำตนนั่นเองให้เดือดร้อน<br>
  ส่วนสิ่งที่มีความแก่เป็นธรรมดาของอริยสาวกผู้ได้สดับ ย่อมแก่ไป เมื่อสิ่งที่<br>
  มีความแก่เป็นธรรมดาแก่ไปแล้ว อริยสาวกนั้นพิจารณาเห็นดังนี้ว่า ไม่ใช่สิ่งที่มี<br>
  ความแก่เป็นธรรมดาของเราคนเดียวเท่านั้นที่แก่ไป แท้จริง สิ่งที่มีความแก่เป็น<br>
  ธรรมดาของสัตว์ทั้งปวงที่มีการมา การไป การจุติ การอุบัติ ก็แก่ไปทั้งสิ้น<br>
  เมื่อสิ่งที่มีความแก่เป็นธรรมดาแก่ไปแล้ว ถ้าเราจะพึงเศร้าโศก ลำบาก ร่ำไร ทุบอก<br>
  คร่ำครวญ หลงงมงาย อาหารเราก็จะไม่อยากรับประทาน กายก็จะเศร้าหมอง<br>
  การงานก็จะหยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มีความ<br>
  แก่เป็นธรรมดาแก่ไปแล้ว อริยสาวกนั้นย่อมไม่เศร้าโศก ไม่ลำบาก ไม่ร่ำไร ไม่ทุบอก<br>
  ไม่คร่ำครวญ ไม่หลงงมงาย นี้เรียกว่า อริยสาวกผู้ได้สดับ ถอนลูกศรคือความ<br>
  โศกที่มีพิษทิ่มแทงปุถุชนผู้ไม่ได้สดับทำตนนั่นเองให้เดือดร้อน อริยสาวกผู้ไม่มีความโศก<br>
  ปราศจากลูกศร ย่อมดับทุกข์ได้ด้วยตนเอง<br>
  สิ่งที่มีความเจ็บไข้เป็นธรรมดาของอริยสาวกผู้ได้สดับ ย่อมเจ็บไข้ ... สิ่งที่มี<br>
  ความตายเป็นธรรมดา ของอริยสาวกผู้ได้สดับ ย่อมตายไป ... สิ่งที่มีความสิ้นไป<br>
  เป็นธรรมดาของอริยสาวกผู้ได้สดับ ย่อมสิ้นไป ... สิ่งที่มีความฉิบหายไปเป็น<br>
  ธรรมดาของอริยสาวกผู้ได้สดับ ย่อมฉิบหายไป เมื่อสิ่งที่มีความฉิบหายไปเป็น<br>
  ธรรมดาฉิบหายไปแล้ว อริยสาวกนั้นพิจารณาเห็นดังนี้ว่า ไม่ใช่สิ่งที่มีความฉิบหาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๗๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๘.
    ฐานสูตร<br>
  ไปเป็นธรรมดาของเราคนเดียวเท่านั้นที่ฉิบหายไป แท้จริง สิ่งที่มีความฉิบหายไปเป็น<br>
  ธรรมดาของสัตว์ทั้งปวงที่มีการมา การไป การจุติ การอุบัติ ก็ฉิบหายไปทั้งสิ้น<br>
  เมื่อสิ่งที่มีความฉิบหายไปเป็นธรรมดา ฉิบหายไปแล้ว ถ้าเราจะพึงเศร้าโศก<br>
  ลำบาก ร่ำไร ทุบอก คร่ำครวญ หลงงมงาย อาหารเราก็จะไม่อยากรับประทาน<br>
  กายก็จะเศร้าหมอง การงานก็จะหยุดชะงัก พวกศัตรูก็จะดีใจ และพวกมิตรก็จะ<br>
  เสียใจ เมื่อสิ่งที่มีความฉิบหายไปเป็นธรรมดา ฉิบหายไปแล้ว อริยสาวกนั้นย่อม<br>
  ไม่เศร้าโศก ไม่ลำบาก ไม่ร่ำไร ไม่ทุบอก ไม่คร่ำครวญ ไม่หลงงมงาย นี้เรียกว่า<br>
  อริยสาวกผู้ได้สดับ ถอนลูกศรคือความโศกที่มีพิษทิ่มแทงปุถุชนผู้ไม่ได้สดับทำตน<br>
  นั่นเองให้เดือดร้อน อริยสาวกผู้ไม่มีความโศก ปราศจากลูกศร ย่อมดับทุกข์<br>
  ได้ด้วยตนเอง<br>
  ภิกษุทั้งหลาย ฐานะ ๕ ประการนี้แล อันสมณะ พราหมณ์ เทวดา มาร<br>
  พรหม หรือใคร ๆ ในโลกนี้ไม่พึงได้<br>
  ประโยชน์๑แม้เล็กน้อยในโลกนี้<br>
  ใคร ๆ ย่อมไม่ได้ด้วยความเศร้าโศก<br>
  ย่อมไม่ได้ด้วยความคร่ำครวญ<br>
  พวกศัตรูทราบว่า เขาเศร้าโศก เป็นทุกข์<br>
  ย่อมดีใจ<br>
  แต่ในกาลใด บัณฑิตฉลาดในการวินิจฉัยเหตุผล<br>
  ไม่หวั่นไหวในอันตรายทั้งหลาย<br>
  ในกาลนั้น พวกศัตรูเห็นหน้าซึ่งไม่ผิดปกติ<br>
  ของบัณฑิตนั้น ผู้ยังยิ้มแย้มตามเคย<br>
  ย่อมเป็นทุกข์<br>
  บัณฑิตพึงได้ประโยชน์ในที่ใด ๆ ด้วยวิธีใด ๆ<br>
  คือด้วยการสรรเสริญ ด้วยการร่ายมนตร์<br><br>เชิงอรรถ :<br>
  ๑ ประโยชน์ ในที่นี้หมายถึงสภาวะที่มีความแก่เป็นต้นกลับกลายเป็นสภาวะที่ไม่แก่
  (องฺ.ปญฺจก.อ.<br>
  ๓/๔๘/๒๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๙.
    โกสลสูตร<br>
  ด้วยการกล่าวคำสุภาษิต ด้วยการให้<br>
  หรือด้วยการอ้างประเพณี<br>
  ก็พึงบากบั่นในที่นั้น ๆ ด้วยวิธีนั้น ๆ<br>
  ถ้าทราบว่า ประโยชน์นี้ เราหรือคนอื่นไม่พึงได้<br>
  เธอผู้ไม่เศร้าโศก ควรอดทนโดยพิจารณาว่า<br>
  เราได้ทำงานอย่างมุ่งมั่นแล้ว<br>
  บัดนี้ เราจะทำอย่างไร<br>
  ฐานสูตรที่ ๘ จบ</p>
<p> ๙. โกสลสูตร<br>
  ว่าด้วยพระเจ้าปเสนทิโกศล<br>
  [๔๙] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี ครั้งนั้น พระเจ้าปเสนทิโกศลเสด็จเข้าไปเฝ้า<br>
  พระผู้มีพระภาคถึงที่ประทับ ถวายอภิวาทแล้วประทับนั่ง ณ ที่สมควร<br>
  สมัยนั้น พระนางมัลลิกาเทวีได้สวรรคตแล้ว ลำดับนั้น มหาดเล็กคนหนึ่ง<br>
  เข้าไปเฝ้าพระเจ้าปเสนทิโกศลแล้วกราบทูลกระซิบที่ใกล้พระกรรณว่า ขอเดชะ<br>
  พระนางมัลลิกาเทวีวรรคตแล้ว เมื่อมหาดเล็กกราบทูลอย่างนี้แล้ว พระเจ้า<br>
  ปเสนทิโกศลก็ทรงมีทุกข์ เสียพระทัย ประทับนั่งพระศอตกก้มพระพักตร์ ทรง<br>
  ครุ่นคิด ทรงอ้ำอึ้งอยู่<br>
  ครั้งนั้น พระผู้มีพระภาคทรงทราบแล้ว จึงตรัสกับพระเจ้าปเสนทิโกศลว่า<br>
  มหาบพิตร ฐานะ ๕ ประการนี้ อันสมณะ พราหมณ์ เทวดา มาร พรหม<br>
  หรือใคร ๆ ในโลกไม่พึงได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  ฐานะ ๕ ประการ อะไรบ้าง คือ<br>
  ๑. ขอสิ่งที่มีความแก่เป็นธรรมดา อย่าแก่<br>
  ฯลฯ๑<br>
  ประโยชน์แม้เล็กน้อยในโลกนี้<br>
  ใคร ๆ ย่อมไม่ได้ด้วยความเศร้าโศก<br>
  ย่อมไม่ได้ด้วยความคร่ำครวญ<br>
  ฯลฯ๒<br>
  เธอผู้ไม่เศร้าโศกควรอดทนโดยพิจารณาว่า<br>
  เราได้ทำงานอย่างมุ่งมั่นแล้ว<br>
  บัดนี้ เราจะทำอย่างไร<br>
  โกสลสูตรที่ ๙ จบ</p>
<p> ๑๐. นารทสูตร<br>
  ว่าด้วยพระนารทะ<br>
  [๕๐] สมัยหนึ่ง ท่านพระนารทะอยู่ที่กุกกุฏาราม เขตกรุงปาตลีบุตร<br>
  ก็สมัยนั้น พระนางภัททาราชเทวีผู้เป็นที่รัก เป็นที่พอพระทัยของพระเจ้ามุณฑะ<br>
  สวรรคตแล้ว เมื่อพระนางภัททาราชเทวีสวรรคตแล้ว พระองค์ก็ไม่สรงสนาน ไม่แต่ง<br>
  พระองค์ ไม่เสวยพระกระยาหาร ไม่ทรงประกอบพระราชกรณียกิจ ซบอยู่ที่<br>
  พระศพของพระนางตลอดคืนตลอดวัน ลำดับนั้น พระเจ้ามุณฑะได้รับสั่งเรียก<br>
  มหาอำมาตย์ชื่อว่าโสการักขะผู้เป็นที่รักมาตรัสว่า ท่านโสการักขะ ผู้เป็นที่รัก<br>
  ท่านจงยกพระศพพระนางภัททาราชเทวีใส่ไว้ในรางเหล็กที่เต็มด้วยน้ำมันแล้วเอา<br>
  รางเหล็กอื่นปิดไว้ เพื่อเราจะได้เห็นศพพระนางให้นาน ๆ<br>
  โสการักขะมหาอำมาตย์ทูลรับสนองพระบรมราชโองการแล้ว จึงจัดการยก<br>
  พระศพพระนางใส่ไว้ในรางเหล็กที่เต็มไปด้วยน้ำมันแล้วเอารางเหล็กอื่นปิดไว้<br><br>เชิงอรรถ :<br>
  ๑,๒ ดูความเต็มในข้อ ๔๘ (ฐานสูตร) หน้า ๗๘-๘๑ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  ครั้งนั้น โสการักขะมหาอำมาตย์ได้มีความคิดว่า พระนางภัททาราชเทวี ผู้เป็น<br>
  ที่รัก เป็นที่พอพระทัยของพระเจ้ามุณฑะนี้ได้สวรรคตแล้ว เมื่อพระนางสวรรคต<br>
  พระราชาก็ไม่สรงสนาน ไม่แต่งพระองค์ ไม่เสวยพระกระยาหาร ไม่ทรงประกอบ<br>
  พระราชกรณียกิจ ทรงซบอยู่ที่พระศพของพระนางตลอดคืนตลอดวัน พระองค์พึง<br>
  เสด็จเข้าไปหาสมณะหรือพราหมณ์รูปไหนหนอ ทรงสดับธรรมแล้ว จะพึงละลูกศร<br>
  คือความโศกได้<br>
  ลำดับนั้น โสการักขะมหาอำมาตย์ได้คิดต่อไปว่า ท่านพระนารทะรูปนี้<br>
  อยู่ที่กุกกุฏาราม เขตกรุงปาตลีบุตร กิตติศัพท์อันงามของท่านขจรไปแล้วอย่างนี้ว่า<br>
  เป็นบัณฑิต เป็นผู้ฉลาด เป็นนักปราชญ์ เป็นพหูสูต กล่าวถ้อยคำไพเราะ<br>
  มีปฏิภาณดี เป็นพระผู้ใหญ่ และเป็นพระอรหันต์ จึงควรที่พระเจ้ามุณฑะจะเสด็จ<br>
  เข้าไปหาท่าน เพื่อบางทีได้ทรงสดับธรรมของท่านแล้ว จะทรงละลูกศรคือความโศก<br>
  ได้บ้าง<br>
  ต่อมา โสการักขะมหาอำมาตย์ ได้เข้าไปเฝ้าพระเจ้ามุณฑะแล้วกราบทูลว่า<br>
  ขอเดชะ ท่านพระนารทะรูปนี้อยู่ที่กุกกุฏาราม เขตกรุงปาตลีบุตร กิตติศัพท์<br>
  อันงามของท่านพระนารทะขจรไปแล้วอย่างนี้ว่า เป็นบัณฑิต เป็นผู้ฉลาด เป็น<br>
  นักปราชญ์ เป็นพหูสูต กล่าวถ้อยคำไพเราะ มีปฏิภาณดี เป็นพระผู้ใหญ่ และเป็น<br>
  พระอรหันต์ จึงควรที่พระองค์จะเสด็จเข้าไปหาท่าน เพื่อบางทีพระองค์ได้ทรงสดับ<br>
  ธรรมของท่านแล้วจะทรงละลูกศรคือความโศกได้บ้าง<br>
  พระเจ้ามุณฑะจึงรับสั่งว่า ท่านอำมาตย์ ถ้าเช่นนั้น ท่านจงไปกราบเรียน<br>
  ท่านพระนารทะให้ทราบก่อน เพราะกษัตริย์เช่นเราพึงเข้าใจว่า สมณะหรือพราหมณ์<br>
  ที่อยู่ในราชอาณาจักร ยังไม่ได้แจ้งให้ทราบก่อนจะพึงเข้าไปหาได้อย่างไร<br>
  มหาอำมาตย์ทูลรับสนองพระบรมราชโองการแล้ว ได้เข้าไปพบท่านพระ<br>
  นารทะถึงที่อยู่ ถวายอภิวาทแล้วนั่ง ณ ที่สมควร ได้กราบเรียนว่า ข้าแต่<br>
  ท่านผู้เจริญ พระนางภัททาราชเทวีผู้เป็นที่รัก เป็นที่พอพระทัยของพระเจ้ามุณฑะนี้<br>
  ได้สวรรคตแล้ว เมื่อพระนางสวรรคต พระราชาก็ไม่สรงสนาน ไม่แต่งพระองค์<br>
  ไม่เสวยพระยาหาร ไม่ทรงประกอบพระราชกรณียกิจ ทรงซบอยู่ที่พระศพของ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  พระนางภัททาราชเทวีตลอดคืนตลอดวัน ขอท่านพระนารทะโปรดแสดงธรรมแก่<br>
  พระราชา โดยที่พระองค์ได้สดับธรรมของท่านแล้วจะทรงละลูกศรคือความโศกได้<br>
  ท่านพระนารทะจึงกล่าวว่า มหาอำมาตย์ บัดนี้ ขอให้พระราชาทรงทราบ<br>
  เวลาที่สมควร<br>
  ลำดับนั้น โสการักขะมหาอำมาตย์ ลุกจากที่นั่ง ถวายอภิวาทท่านพระนารทะ<br>
  ทำประทักษิณแล้ว ได้ไปเฝ้าพระเจ้ามุณฑะกราบทูลว่า ขอเดชะ ท่านพระนารทะได้<br>
  เปิดโอกาสให้เสด็จไปแล้ว บัดนี้ ขอพระองค์ทรงทราบเวลาที่สมควรเถิด พระเจ้าข้า<br>
  พระเจ้ามุณฑะรับสั่งว่า ท่านอำมาตย์ ถ้าเช่นนั้น ท่านจงให้พนักงานตระ<br>
  เตรียมพาหนะอย่างดีไว้<br>
  มหาอำมาตย์ทูลรับสนองพระบรมราชโองการแล้ว ให้พนักงานตระเตรียม<br>
  พระราชพาหนะอย่างดีไว้เสร็จแล้วจึงกราบทูลว่า ขอเดชะ ข้าพระพุทธเจ้าได้ให้<br>
  พนักงานตระเตรียมพระราชพาหนะอย่างดีไว้เสร็จแล้ว บัดนี้ ขอพระองค์ทรงทราบ<br>
  เวลาที่สมควรเถิด พระเจ้าข้า<br>
  ลำดับนั้น พระเจ้ามุณฑะเสด็จพระราชดำเนินไปสู่กุกกุฏารามเพื่อพบท่าน<br>
  พระนารทะ ด้วยราชานุภาพอันยิ่งใหญ่ เสด็จไปเท่าที่พระราชพาหนะจะไปได้ เมื่อ<br>
  เสด็จถึงแล้ว ก็ได้เสด็จพระราชดำเนินเข้าไปยังอาราม ทรงเข้าไปพบท่านพระนารทะ<br>
  ทรงถวายอภิวาทแล้วประทับนั่ง ณ ที่สมควร ท่านพระนารทะจึงได้ถวายพระพร<br>
  ท้าวเธอว่า<br>
  ขอถวายพระพร มหาบพิตร ฐานะ ๕ ประการนี้ อันสมณะ พราหมณ์<br>
  เทวดา มาร พรหม หรือใคร ๆ ในโลกนี้ไม่พึงได้<br>
  ฐานะ ๕ ประการ อะไรบ้าง คือ<br>
  ๑. ขอสิ่งที่มีความแก่เป็นธรรมดา อย่าแก่<br>
  ๒. ขอสิ่งที่มีความเจ็บไข้เป็นธรรมดา อย่าเจ็บไข้<br>
  ๓. ขอสิ่งที่มีความตายเป็นธรรมดา อย่าตาย<br>
  ๔. ขอสิ่งที่มีความสิ้นไปเป็นธรรมดา อย่าสิ้นไป<br>
  ๕. ขอสิ่งที่มีความฉิบหายเป็นธรรมดา อย่าฉิบหาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  สิ่งที่มีความแก่เป็นธรรมดาของปุถุชนผู้ไม่ได้สดับย่อมแก่ไป เมื่อสิ่งที่มีความ<br>
  แก่เป็นธรรมดาแก่ไปแล้ว เขาไม่พิจารณาเห็นดังนี้ว่า ไม่ใช่สิ่งที่มีความแก่เป็น<br>
  ธรรมดาของเราคนเดียวเท่านั้นที่แก่ไป แท้จริง สิ่งที่มีความแก่เป็นธรรมดาของสัตว์<br>
  ทั้งปวงที่มีการมา การไป การจุติ การอุบัติ ก็แก่ไปทั้งสิ้น เมื่อสิ่งที่มีความแก่<br>
  เป็นธรรมดา แก่ไปแล้ว ถ้าเราจะพึงเศร้าโศก ลำบาก ร่ำไร ทุบอก คร่ำครวญ<br>
  หลงงมงาย อาหารเราก็จะไม่อยากรับประทาน กายก็จะเศร้าหมอง การงานก็<br>
  จะหยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มีความแก่เป็น<br>
  ธรรมดาแก่ไปแล้ว เขาย่อมเศร้าโศก ลำบาก ร่ำไร ทุบอก คร่ำครวญ หลงงมงาย<br>
  นี้เรียกว่า ปุถุชนผู้ไม่ได้สดับ ถูกลูกศรคือความโศกที่มีพิษทิ่มแทงแล้ว ย่อมทำตน<br>
  นั่นเองให้เดือดร้อน<br>
  สิ่งที่มีความเจ็บไข้เป็นธรรมดาของปุถุชนผู้ไม่ได้สดับ ย่อมเจ็บไข้ ... สิ่งที่มี<br>
  ความตายเป็นธรรมดาของปุถุชนผู้ไม่ได้สดับ ย่อมตายไป ... สิ่งที่มีความสิ้นไปเป็น<br>
  ธรรมดาของปุถุชนผู้ไม่ได้สดับ ย่อมสิ้นไป ... สิ่งที่มีความฉิบหายเป็นธรรมดาของ<br>
  ปุถุชนผู้ไม่ได้สดับ ย่อมฉิบหายไป เมื่อสิ่งที่มีความฉิบหายเป็นธรรมดา ฉิบหาย<br>
  ไปแล้ว เขาไม่พิจารณาเห็นดังนี้ว่า ไม่ใช่สิ่งที่มีความฉิบหายเป็นธรรมดาของเรา<br>
  คนเดียวเท่านั้นที่ฉิบหายไป แท้จริง สิ่งที่มีความฉิบหายไปเป็นธรรมดาของสัตว์<br>
  ทั้งปวงที่มีการมา การไป การจุติ การอุบัติ ก็ฉิบหายไปทั้งสิ้น เมื่อสิ่งที่มีความ<br>
  ฉิบหายไปเป็นธรรมดา ฉิบหายไปแล้ว ถ้าเราจะพึงเศร้าโศก ลำบาก ร่ำไร ทุบอก<br>
  คร่ำครวญ หลงงมงาย อาหารเราก็จะไม่อยากรับประทาน กายก็จะเศร้าหมอง<br>
  การงานก็จะหยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มีความ<br>
  ฉิบหายเป็นธรรมดา ฉิบหายไปแล้ว เขาย่อมเศร้าโศก ลำบาก ร่ำไร ทุบอก<br>
  คร่ำครวญ หลงงมงาย นี้เรียกว่า ปุถุชนผู้ไม่ได้สดับ ถูกลูกศรคือความโศกที่มีพิษ<br>
  ทิ่มแทงแล้ว ย่อมทำตนนั่นเองให้เดือดร้อน<br>
  ส่วนสิ่งที่มีความแก่เป็นธรรมดาของอริยสาวกผู้ได้สดับ ย่อมแก่ไป เมื่อสิ่งที่มี<br>
  ความแก่ไปเป็นธรรมดาแก่ไปแล้ว อริยสาวกนั้นพิจารณาเห็นดังนี้ว่า ไม่ใช่สิ่งที่มี<br>
  ความแก่เป็นธรรมดาของเราคนเดียวเท่านั้นที่แก่ไป แท้จริง สิ่งที่มีความแก่เป็นธรรมดา</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  ของสัตว์ทั้งปวงที่มีการมา การไป การจุติ การอุบัติ ก็แก่ไปทั้งสิ้น เมื่อสิ่งที่มี<br>
  ความแก่เป็นธรรมดา แก่ไปแล้ว ถ้าเราจะพึงเศร้าโศก ลำบาก ร่ำไร ทุบอก<br>
  คร่ำครวญ หลงงมงาย อาหารเราก็จะไม่อยากรับประทาน กายก็จะเศร้าหมอง<br>
  การงานก็จะหยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มี<br>
  ความแก่เป็นธรรมดาแก่ไปแล้ว อริยสาวกนั้นย่อมไม่เศร้าโศก ไม่ลำบาก ไม่ร่ำไร<br>
  ไม่ทุบอก ไม่คร่ำครวญ ไม่หลงงมงาย นี้เรียกว่า อริยสาวกผู้ได้สดับ ถอนลูกศร<br>
  คือความโศกที่มีพิษทิ่มแทงปุถุชนผู้ไม่ได้สดับทำตนนั่นเองให้เดือดร้อน อริยสาวก<br>
  ผู้ไม่มีความโศก ปราศจากลูกศร ย่อมดับทุกข์ได้ด้วยตนเอง<br>
  สิ่งที่มีความเจ็บไข้เป็นธรรมดาของอริยสาวกผู้ได้สดับ ย่อมเจ็บไข้ ... สิ่งที่มี<br>
  ความตายเป็นธรรมดาของอริยสาวกผู้ได้สดับ ย่อมตายไป ... สิ่งที่มีความสิ้นไปเป็น<br>
  ธรรมดาของอริยสาวกผู้ได้สดับ ย่อมสิ้นไป ... สิ่งที่มีความฉิบหายไปเป็นธรรมดา<br>
  ของอริยสาวกผู้ได้สดับ ย่อมฉิบหายไป เมื่อสิ่งที่มีความฉิบหายไปเป็นธรรมดาฉิบ<br>
  หายไปแล้ว อริยสาวกนั้นพิจารณาเห็นดังนี้ว่า ไม่ใช่สิ่งที่มีความฉิบหายไปเป็นธรรมดา<br>
  ของเราคนเดียวเท่านั้นที่ฉิบหายไป แท้จริง สิ่งที่มีความฉิบหายไปเป็นธรรมดาของ<br>
  สัตว์ทั้งปวงที่มีการมา การไป การจุติ การอุบัติ ก็ฉิบหายไปทั้งสิ้น เมื่อสิ่งที่มี<br>
  ความฉิบหายเป็นธรรมดา ฉิบหายไปแล้ว ถ้าเราจะพึงเศร้าโศก ลำบาก ร่ำไร ทุบอก<br>
  คร่ำครวญ หลงงมงาย อาหารเราก็จะไม่อยากรับประทาน กายก็จะเศร้าหมอง<br>
  การงานก็จะหยุดชะงัก พวกศัตรูก็จะดีใจ และพวกมิตรก็จะเสียใจ เมื่อสิ่งที่มี<br>
  ความฉิบหายเป็นธรรมดา ฉิบหายไปแล้ว อริยสาวกนั้นย่อมไม่เศร้าโศก ไม่ลำบาก<br>
  ไม่ร่ำไร ไม่ทุบอก ไม่คร่ำครวญ ไม่หลงงมงาย นี้เรียกว่า อริยสาวกผู้ได้สดับ<br>
  ถอนลูกศรคือความโศกที่มีพิษทิ่มแทงปุถุชนผู้ไม่ได้สดับ ทำตนเองให้เดือดร้อน<br>
  อริยสาวกผู้ไม่มีความโศก ปราศจากลูกศร ย่อมดับทุกข์ได้ด้วยตนเอง<br>
  ขอถวายพระพร มหาบพิตร ฐานะ ๕ ประการนี้แล อันสมณะ พราหมณ์<br>
  เทวดา มาร พรหม หรือ ใคร ๆ ในโลกนี้ไม่พึงได้<br>
  ท่านพระนารทะ ครั้นกล่าวเวยยากรณ์ภาษิตนี้แล้ว จึงได้กล่าวคาถาประพันธ์<br>
  ต่อไปอีกว่า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค ๑๐.
    นารทสูตร<br>
  ประโยชน์แม้เล็กน้อยในโลกนี้<br>
  ใคร ๆ ย่อมไม่ได้ด้วยความเศร้าโศก<br>
  ย่อมไม่ได้ด้วยความคร่ำครวญ<br>
  พวกศัตรูทราบว่า เขาเศร้าโศก เป็นทุกข์<br>
  ย่อมดีใจ<br>
  แต่ในกาลใด บัณฑิตฉลาดในการวินิจฉัยเหตุผล<br>
  ไม่หวั่นไหวในอันตรายทั้งหลาย<br>
  ในกาลนั้น พวกศัตรูเห็นหน้าซึ่งไม่ผิดปกติ<br>
  ของบัณฑิตนั้น ผู้ยังยิ้มแย้มตามเคย<br>
  ย่อมเป็นทุกข์<br>
  บัณฑิตพึงได้ประโยชน์ในที่ใด ๆ ด้วยวิธีใด ๆ<br>
  คือด้วยการสรรเสริญ ด้วยการร่ายมนตร์<br>
  ด้วยการกล่าวคำสุภาษิต ด้วยการให้<br>
  หรือด้วยการอ้างประเพณี<br>
  ก็พึงบากบั่นในที่นั้น ๆ ด้วยวิธีนั้น ๆ<br>
  ถ้าทราบว่า ประโยชน์นี้ เราหรือคนอื่นไม่พึงได้<br>
  เธอผู้ไม่เศร้าโศก ควรอดทนโดยพิจารณาว่า<br>
  เราได้ทำงานอย่างมุ่งมั่นแล้ว<br>
  บัดนี้ เราจะทำอย่างไร<br>
  เมื่อท่านพระนารทะกล่าวอย่างนี้แล้ว พระเจ้ามุณฑะได้ตรัสถามว่า ธรรม<br>
  บรรยายนี้ชื่ออะไร ท่านพระนารทะถวายพระพรว่า ขอถวายพระพร ธรรม<br>
  บรรยายนี้ชื่อเหตุถอนลูกศรคือความโศก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๑. ปฐมปัณณาสก์] ๕. มุณฑราชวรรค รวมพระสูตรที่มีในวรรค<br>
  พระเจ้ามุณฑะตรัสชมว่า ท่านผู้เจริญ ธรรมบรรยายนี้เป็นเหตุถอนลูกศรคือ<br>
  ความโศกได้อย่างแท้จริง ท่านผู้เจริญ ธรรมบรรยายนี้เป็นเหตุถอนลูกศรคือความ<br>
  โศกได้อย่างแท้จริง เพราะได้ฟังธรรมบรรยายนี้ ข้าพเจ้าจึงละลูกศรคือความโศกได้<br>
  ลำดับนั้น พระเจ้ามุณฑะได้รับสั่งโสการักขะมหาอำมาตย์ว่า ท่านจงถวาย<br>
  พระเพลิงพระศพของพระนางภัททาราชเทวีแล้วทำเป็นสถูปไว้ ตั้งแต่วันนี้ไป เราจัก<br>
  อาบน้ำแต่งตัว บริโภคอาหาร และประกอบการงาน<br>
  นารทสูตรที่ ๑๐ จบ<br>
  มุณฑราชวรรคที่ ๕ จบ</p>
<p> รวมพระสูตรที่มีในวรรคนี้ คือ<br>
<br>
   ๑. อาทิยสูตร   ๒. สัปปุริสสูตร<br>
   ๓. อิฏฐสูตร  ๔. มนาปทายีสูตร<br>
   ๕. ปุญญาภิสันทสูตร  ๖. สัมปทาสูตร<br>
   ๗. ธนสูตร  ๘. ฐานสูตร<br>
   ๙. โกสลสูตร ๑๐. นารทสูตร<br>
  <br>
  ปฐมปัณณาสก์ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๑.
    อาวรณสูตร<br>
  ๒. ทุติยปัณณาสก์<br>
  ๑. นีวรณวรรค<br>
  หมวดว่าด้วยนิวรณ์<br>
  ๑. อาวรณสูตร<br>
  ว่าด้วยนิวรณ์เครื่องกางกั้น<br>
  [๕๑] ข้าพเจ้าได้สดับมาอย่างนี้<br>
  สมัยหนึ่ง พระผู้มีพระภาคประทับอยู่ ณ พระเชตวัน อารามของอนาถบิณฑิก-<br>
  เศรษฐี เขตกรุงสาวัตถี ณ ที่นั้นแล พระผู้มีพระภาคได้รับสั่งเรียกภิกษุทั้งหลายมา<br>
  ตรัสว่า ภิกษุทั้งหลาย ภิกษุเหล่านั้นทูลรับสนองพระดำรัสแล้ว พระผู้มีพระภาคจึง<br>
  ได้ตรัสเรื่องนี้ว่า<br>
  ภิกษุทั้งหลาย นิวรณ์เครื่องกางกั้น ๕ ประการนี้ ครอบงำจิตแล้ว ทอนกำลัง<br>
  ปัญญา๑<br>
  นิวรณ์เครื่องกางกั้น ๕ ประการ อะไรบ้าง คือ<br>
  ๑. กามฉันทะ (ความพอใจในกาม)<br>
  ๒. พยาบาท (ความคิดร้าย)<br>
  ๓. ถีนมิทธะ (ความหดหู่และเซื่องซึม)<br>
  ๔. อุทธัจจกุกกุจจะ (ความฟุ้งซ่านและร้อนใจ)<br>
  ๕. วิจิกิจฉา (ความลังเลสงสัย)<br>
  ภิกษุทั้งหลาย นิวรณ์เครื่องกางกั้น ๕ ประการนี้แล ครอบงำจิตแล้ว ทอนกำลัง<br>
  ปัญญา<br><br>เชิงอรรถ :<br>
  ๑ ปัญญา ในที่นี้หมายถึงวิปัสสนาปัญญา และมัคคปัญญา (องฺ.ปญฺจ.อ. ๓/๕๑/๒๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๘๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๑.
    อาวรณสูตร<br>
  ภิกษุทั้งหลาย เป็นไปไม่ได้เลยที่ภิกษุนั้นยังละนิวรณ์เครื่องกางกั้น ๕ ประการ<br>
  นี้ที่ครอบงำจิต ทอนกำลังปัญญาไม่ได้แล้วจักรู้ประโยชน์ตน รู้ประโยชน์ผู้อื่น
  รู้<br>
  ประโยชน์ทั้งสอง หรือจักทำให้แจ้งซึ่งญาณทัสสนะที่ประเสริฐอันสามารถ๑อันวิเศษ<br>
  ยิ่งกว่าธรรมของมนุษย์๒ด้วยปัญญาที่ไม่มีกำลังที่อ่อนกำลังได้<br>
  เปรียบเหมือนแม่น้ำที่ไหลลงจากภูเขาไปสู่ที่ไกล มีกระแสเชี่ยว พัดสิ่งที่จะพัด<br>
  ไปได้ บุรุษพึงเปิดปากเหมืองทั้ง ๒ ข้างแห่งแม่น้ำนั้น เมื่อเปิดปากเหมืองแล้ว<br>
  อย่างนี้ กระแสน้ำในท่ามกลางแม่น้ำนั้นก็ซัดส่ายไหลผิดทาง ไหลไปสู่ที่ไกลไม่ได้<br>
  ไม่มีกระแสเชี่ยว และไม่พัดสิ่งที่พอจะพัดไปได้ ฉันใด<br>
  เป็นไปไม่ได้เลยที่ภิกษุนั้นยังละนิวรณ์เครื่องกางกั้น ๕ ประการนี้ที่ครอบงำจิต<br>
  ทอนกำลังปัญญาไม่ได้แล้วจักรู้ประโยชน์ตน รู้ประโยชน์ผู้อื่น รู้ประโยชน์ทั้งสอง<br>
  หรือจักทำให้แจ้งซึ่งญาณทัสสนะที่ประเสริฐอันสามารถอันวิเศษยิ่งกว่าธรรมของมนุษย์<br>
  ด้วยปัญญาที่ไม่มีกำลังที่อ่อนกำลังได้ ฉันนั้น<br>
  ภิกษุทั้งหลาย เป็นไปได้ที่ภิกษุนั้นละนิวรณ์เครื่องกางกั้น ๕ ประการนี้ที่<br>
  ครอบงำจิต ทอนกำลังปัญญาได้แล้วจักรู้ประโยชน์ตน รู้ประโยชน์ผู้อื่น รู้ประโยชน์<br>
  ทั้งสอง หรือจักทำให้แจ้งซึ่งญาณทัสสนะที่ประเสริฐอันสามารถอันวิเศษยิ่งกว่าธรรม<br>
  ของมนุษย์ด้วยปัญญาที่มีกำลังได้<br>
  เปรียบเหมือนแม่น้ำที่ไหลลงจากภูเขาไปสู่ที่ไกล มีกระแสเชี่ยว พัดสิ่งที่พอ<br>
  จะพัดไปได้ บุรุษพึงปิดปากเหมืองทั้ง ๒ ข้างแห่งแม่น้ำนั้น เมื่อปิดปากเหมืองแล้ว<br>
  อย่างนี้ กระแสน้ำในท่ามกลางแม่น้ำนั้นก็ไม่ซัดส่ายไม่ไหลผิดทาง ไหลไปสู่ที่ไกลได้<br>
  มีกระแสเชี่ยว และพัดสิ่งที่พอจะพัดไปได้ ฉันใด<br><br>เชิงอรรถ :<br>
  ๑ ญาณทัสสนะที่ประเสริฐอันสามารถ หมายถึงมหัคคตโลกุตตรปัญญาอันประเสริฐบริสุทธิ์สูงสุด
  สามารถ<br>
  กำจัดกิเลสได้ (องฺ.ทสก.อ. ๓/๔๘/๓๕๐)<br>
  ๒ ธรรมของมนุษย์ ในที่นี้หมายถึงกุศลกรรมบถ ๑๐ ประการ (องฺ.ปญฺจก.อ. ๓/๕๑/๒๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๒.
    อกุสลราสิสูตร<br>
  เป็นไปได้ที่ภิกษุนั้นละนิวรณ์เครื่องกางกั้น ๕ ประการนี้ที่ครอบงำจิต ทอนกำลัง<br>
  ปัญญาได้แล้วจักรู้ประโยชน์ตน รู้ประโยชน์ผู้อื่น รู้ประโยชน์ทั้งสอง หรือจักทำ<br>
  ให้แจ้งซึ่งญาณทัสสนะที่ประเสริฐอันสามารถอันวิเศษยิ่งกว่าธรรมของมนุษย์ ด้วย<br>
  ปัญญาที่มีกำลังได้ ฉันนั้น<br>
  อาวรณสูตรที่ ๑ จบ</p>
<p> ๒. อกุสลราสิสูตร<br>
  ว่าด้วยกองอกุศล<br>
  [๕๒] ภิกษุทั้งหลาย บุคคลเมื่อจะกล่าวถึงกองอกุศล เมื่อจะกล่าวให้ถูก<br>
  พึงกล่าวถึงนิวรณ์(ธรรมที่กั้นจิตไม่ให้บรรลุความดี) ๕ ประการ เพราะกองอกุศล<br>
  ทั้งสิ้น คือ นิวรณ์ ๕ ประการ<br>
  นิวรณ์ ๕ ประการ อะไรบ้าง คือ<br>
  ๑. กามฉันทะ ๒. พยาบาท<br>
  ๓. ถีนมิทธะ ๔. อุทธัจจกุกกุจจะ<br>
  ๕. วิจิกิจฉา<br>
  ภิกษุทั้งหลาย บุคคลเมื่อจะกล่าวถึงกองอกุศล เมื่อจะกล่าวให้ถูก พึงกล่าวถึง<br>
  นิวรณ์ ๕ ประการนี้ เพราะกองอกุศลทั้งสิ้น คือ นิวรณ์ ๕ ประการ<br>
  อกุสลราสิสูตรที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๓.
    ปธานิยังสูตร<br>
  ๓. ปธานิยังคสูตร<br>
  ว่าด้วยองค์ของภิกษุผู้บำเพ็ญเพียร<br>
  [๕๓] ภิกษุทั้งหลาย องค์ของภิกษุผู้บำเพ็ญเพียร ๕ ประการนี้<br>
  องค์ของภิกษุผู้บำเพ็ญเพียร ๕ ประการ อะไรบ้าง คือ<br>
  ภิกษุในธรรมวินัยนี้<br>
  ๑. เป็นผู้มีศรัทธา เชื่อพระปัญญาเครื่องตรัสรู้๑ของพระตถาคตว่า<br>
  แม้เพราะเหตุนี้ พระผู้มีพระภาคพระองค์นั้น เป็นพระอรหันต์<br>
  ตรัสรู้ด้วยพระองค์เองโดยชอบ เพียบพร้อมด้วยวิชชาและจรณะ<br>
  เสด็จไปดี รู้แจ้งโลก เป็นสารถีฝึกผู้ที่ควรฝึกได้อย่างยอดเยี่ยม<br>
  เป็นศาสดาของเทวดาและมนุษย์ทั้งหลาย เป็นพระพุทธเจ้า เป็น<br>
  พระผู้มีพระภาค<br>
  ๒. เป็นผู้มีอาพาธน้อย มีโรคเบาบาง ประกอบด้วยไฟธาตุสำหรับย่อย<br>
  อาหารสม่ำเสมอ ไม่เย็นนัก ไม่ร้อนนัก ปานกลาง เหมาะแก่การ<br>
  บำเพ็ญเพียร<br>
  ๓. เป็นผู้ไม่โอ้อวด ไม่มีมารยา ทำตนให้เปิดเผยตามความเป็นจริงใน<br>
  ศาสดา หรือในเพื่อนพรหมจารีผู้รู้ทั้งหลาย<br>
  ๔. เป็นผู้ปรารภความเพียร เพื่อละอกุศลธรรม เพื่อให้กุศลธรรมเกิด<br>
  มีความเข้มแข็ง มีความบากบั่นมั่นคง ไม่ทอดธุระในกุศลธรรม<br>
  ทั้งหลายอยู่<br>
  ๕. เป็นผู้มีปัญญา คือ ประกอบด้วยปัญญาเป็นเครื่องพิจารณาเห็น<br>
  ทั้งความเกิดและความดับอันเป็นอริยะ ชำแรกกิเลส ให้ถึงความสิ้น<br>
  ทุกข์โดยชอบ๒<br>
  ภิกษุทั้งหลาย องค์ของภิกษุผู้บำเพ็ญเพียร ๕ ประการนี้แล<br>
  ปธานิยังคสูตรที่ ๓ จบ<br><br>เชิงอรรถ :<br>
  ๑ ปัญญาเครื่องตรัสรู้ (โพธิ) หมายถึงมัคคญาณ (ญาณในอริยมรรค คือ ความหยั่งรู้ที่ให้สำเร็จภาวะอริย-<br>
  บุคคล แต่ละชั้น) ๔ ประการ (องฺ.ปญฺจก.อ. ๓/๕๓/๒๙)<br>
  ๒ ดู เสนาสนสูตร ใน องฺ.ทสก. (แปล) ๒๔/๑๑/๑๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๔.
    สมยสูตร<br>
  ๔. สมยสูตร<br>
  ว่าด้วยสมัยที่ควรบำเพ็ญเพียร<br>
  [๕๔] ภิกษุทั้งหลาย สมัยที่ไม่ควรบำเพ็ญเพียร ๕ ประการนี้<br>
  สมัยที่ไม่ควรบำเพ็ญเพียร ๕ ประการ อะไรบ้าง คือ<br>
  ๑. ภิกษุในธรรมวินัยนี้เป็นคนแก่ ถูกชราครอบงำ นี้เป็นสมัยที่ไม่ควร<br>
  บำเพ็ญเพียรประการที่ ๑<br>
  ๒. ภิกษุในธรรมวินัยนี้เป็นผู้อาพาธ ถูกพยาธิครอบงำ นี้เป็นสมัยที่ไม่<br>
  ควรบำเพ็ญเพียรประการที่ ๒<br>
  ๓. สมัยที่มีภิกษาหาได้ยาก ข้าวกล้าเสียหาย บิณฑบาตได้ยาก จึงไม่<br>
  สะดวกแก่การแสวงหาเลี้ยงชีพ นี้เป็นสมัยที่ไม่ควรบำเพ็ญเพียร<br>
  ประการที่ ๓<br>
  ๔. สมัยที่มีภัย มีการปล้นสะดมในดง ชาวชนบทพากันขึ้นยานพาหนะ<br>
  อพยพไป นี้เป็นสมัยที่ไม่ควรบำเพ็ญเพียรประการที่ ๔<br>
  ๕. สมัยที่สงฆ์แตกแยกกัน เมื่อสงฆ์แตกแยกกัน จึงมีการด่ากัน<br>
  มีการบริภาษกัน มีการใส่ร้ายกัน มีการทอดทิ้งกัน หมู่คนที่ยังไม่<br>
  เลื่อมใสในสงฆ์นั้นก็ไม่เลื่อมใส และหมู่คนที่เลื่อมใสแล้วก็กลาย<br>
  เป็นอื่นไป นี้เป็นสมัยที่ไม่ควรบำเพ็ญเพียรประการที่ ๕<br>
  ภิกษุทั้งหลาย สมัยที่ไม่ควรบำเพ็ญเพียร ๕ ประการ นี้แล<br>
  ภิกษุทั้งหลาย สมัยที่ควรบำเพ็ญเพียร ๕ ประการนี้<br>
  สมัยที่ควรบำเพ็ญเพียร ๕ ประการ อะไรบ้าง คือ<br>
  ๑. ภิกษุในธรรมวินัยนี้ยังเป็นคนหนุ่มแน่น มีผมดำสนิท ประกอบ<br>
  ด้วยความเป็นหนุ่มกำลังเจริญ ดำรงอยู่ในปฐมวัย นี้เป็นสมัยที่<br>
  ควรบำเพ็ญเพียรประการที่ ๑<br>
  ๒. ภิกษุในธรรมวินัยนี้เป็นผู้มีอาพาธน้อย มีโรคเบาบาง ประกอบด้วยไฟธาตุ<br>
  สำหรับย่อยอาหารสม่ำเสมอ ไม่เย็นนัก ไม่ร้อนนัก ปานกลาง<br>
  เหมาะแก่การบำเพ็ญเพียร นี้เป็นสมัยที่ควรบำเพ็ญเพียรประการที่ ๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๕.
    มาตาปุตตสูตร<br>
  ๓. สมัยที่มีภิกษาหาได้ง่าย ข้าวกล้าดี บิณฑบาตได้ง่าย สะดวกแก่<br>
  การแสวงหาเลี้ยงชีพ นี้เป็นสมัยที่ควรบำเพ็ญเพียรประการที่ ๓<br>
  ๔. สมัยที่คนทั้งหลายพร้อมเพรียงกัน ชื่นชมกัน ไม่วิวาทกัน เป็นเหมือน<br>
  น้ำนมกับน้ำ มองกันด้วยนัยน์ตาที่เปี่ยมด้วยความรักอยู่ นี้เป็นสมัยที่<br>
  ควรบำเพ็ญเพียรประการที่ ๔<br>
  ๕. สมัยที่สงฆ์พร้อมเพรียงกัน ชื่นชมกัน ไม่วิวาทกัน มีอุทเทสที่<br>
  สวดร่วมกัน๑ อยู่ผาสุก เมื่อสงฆ์พร้อมเพรียงกัน จึงไม่มีการด่ากัน<br>
  ไม่มีการบริภาษกัน ไม่มีการใส่ร้ายกัน ไม่มีการทอดทิ้งกัน หมู่คน<br>
  ที่ยังไม่เลื่อมใสในสงฆ์นั้นก็เลื่อมใส และหมู่คนที่เลื่อมใสแล้วก็<br>
  เลื่อมใสยิ่งขึ้น นี้เป็นสมัยที่ควรบำเพ็ญเพียรประการที่ ๕<br>
  ภิกษุทั้งหลาย สมัยที่ควรบำเพ็ญเพียร ๕ ประการนี้แล<br>
  สมยสูตรที่ ๔ จบ</p>
<p> ๕. มาตาปุตตสูตร<br>
  ว่าด้วยมารดากับบุตร<br>
  [๕๕] สมัยหนึ่ง พระผู้มีพระภาคประทับอยู่ ณ พระเชตวัน อารามของ<br>
  อนาถบิณฑิกเศรษฐี เขตกรุงสาวัตถี สมัยนั้นแล คนทั้งสอง คือภิกษุและภิกษุณี<br>
  ผู้เป็นมารดาเป็นบุตรกัน เข้าจำพรรษาในกรุงสาวัตถี คนทั้งสองนั้นใคร่จะเห็นกัน<br>
  เนือง ๆ แม้มารดาก็ใคร่จะเห็นบุตรเนือง ๆ แม้บุตรก็ใคร่จะเห็นมารดาเนือง ๆ เพราะ<br>
  การเห็นกันเนือง ๆ ของคนทั้งสองนั้น จึงมีความคลุกคลีกัน เมื่อมีความคลุกคลีกัน<br><br>เชิงอรรถ :<br>
  ๑ มีอุทเทสที่สวดร่วมกัน ในที่นี้หมายถึงมีการยกปาติโมกขุทเทส ๕ ประการ (๑) นิทานุทเทส
  (๒) ปาราชิ-<br>
  กุทเทส (๓) สังฆาทิเสสุทเทส (๔) อนิยตุทเทส (๕) วิตถารุทเทส เฉพาะอุทเทสที่ ๕
  นั้น รวมเอานิสสัคคิ-<br>
  ยุทเทส ปาจิตยุทเทส ปาฏิเทสนิยุทเทส เสขิยุทเทส และสมถุทเทสเข้าไว้ด้วย) ขึ้นสวดร่วมกัน
  (วิ.อ. ๑/๕๕/<br>
  ๒๗๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๕.
    มาตาปุตตสูตร<br>
  จึงมีความคุ้นเคยกัน เมื่อมีความคุ้นเคยกันจึงมีช่อง คนทั้งสองนั้นมีจิตได้ช่อง
  ไม่บอก<br>
  คืนสิกขา ไม่เปิดเผยความท้อแท้๑ เสพเมถุนธรรม๒แล้ว<br>
  ครั้งนั้น ภิกษุจำนวนมากเข้าไปเฝ้าพระผู้มีพระภาคถึงที่ประทับ ถวายอภิวาท<br>
  แล้วนั่ง ณ ที่สมควร ได้กราบทูลพระผู้มีพระภาคว่า ข้าแต่พระองค์ผู้เจริญ<br>
  คนทั้งสองคือภิกษุและภิกษุณีผู้เป็นมารดาเป็นบุตรกัน เข้าจำพรรษาในกรุง<br>
  สาวัตถีนี้ คนทั้งสองนั้นใคร่จะเห็นกันเนือง ๆ แม้มารดาก็ใคร่จะเห็นบุตรเนือง
  ๆ<br>
  แม้บุตรก็ใคร่จะเห็นมารดาเนือง ๆ เพราะการเห็นกันเนือง ๆ ของคนทั้งสองนั้น<br>
  จึงมีความคลุกคลีกัน เมื่อมีความคลุกคลีกัน จึงมีความคุ้นเคยกัน เมื่อมีความ<br>
  คุ้นเคยกันจึงมีช่อง คนทั้งสองนั้นมีจิตได้ช่อง ไม่บอกคืนสิกขา ไม่เปิดเผยความ<br>
  ท้อแท้ เสพเมถุนธรรมแล้ว<br>
  พระผู้มีพระภาคตรัสว่า ภิกษุทั้งหลาย โมฆบุรุษนั้นย่อมสำคัญหรือหนอว่า<br>
  มารดาย่อมไม่กำหนัดในบุตร หรือบุตรย่อมไม่กำหนัดในมารดา<br>
  ๑. เราไม่เห็นรูปอื่นแม้อย่างหนึ่ง ซึ่งเป็นที่เกิดความกำหนัด เกิดความใคร่<br>
  เกิดความมัวเมา เกิดความผูกพัน เกิดความหมกมุ่น ทำอันตราย<br>
  แก่การบรรลุธรรมที่เป็นแดนเกษมจากโยคะอันยอดเยี่ยม เหมือน<br>
  รูปสตรีนี้เลย สัตว์ทั้งหลายกำหนัด ยินดี ติดใจ หมกมุ่น พัวพันอยู่<br>
  ในรูปสตรี ตกอยู่ใต้อำนาจรูปสตรี จึงเศร้าโศกตลอดกาลนาน<br>
  ๒. เราไม่เห็นเสียงอื่นแม้อย่างหนึ่ง ...<br>
  ๓. เราไม่เห็นกลิ่นอื่นแม้อย่างหนึ่ง ...<br>
  ๔. เราไม่เห็นรสอื่นแม้อย่างหนึ่ง ...<br>
  ๕. เราไม่เห็นโผฏฐัพพะอื่นแม้อย่างหนึ่ง ซึ่งเป็นที่เกิดความกำหนัด<br>
  เกิดความใคร่ เกิดความมัวเมา เกิดความผูกพัน เกิดความหมกมุ่น<br><br>เชิงอรรถ :<br>
  ๑ ไม่เปิดเผยความท้อแท้ (ทุพฺพลฺยํ อนาวิกตฺวา) หมายถึงไม่ประกาศความท้อแท้เบื่อหน่ายในการประพฤติ<br>
  พรหมจรรย์ ดู วิ.มหา. (แปล) ๑/๔๕-๕๔/๓๓-๔๒<br>
  ๒ เมถุนธรรม หมายถึงการร่วมประเวณี การร่วมสังวาส กล่าวคือการเสพอสัทธรรมอันเป็นประเวณีของชาว<br>
  บ้าน มีน้ำเป็นที่สุด เป็นกิจที่ทำในที่ลับ ต้องทำกันสองต่อสอง ดู วิ.มหา. (แปล)
  ๑/๕๕/๔๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๕.
    มาตาปุตตสูตร<br>
  ทำอันตรายแก่การบรรลุธรรมที่เป็นแดนเกษมจากโยคะอันยอดเยี่ยม<br>
  เหมือนโผฏฐัพพะสตรีนี้เลย สัตว์ทั้งหลายกำหนัด ยินดี ติดใจ<br>
  หมกมุ่น พัวพันอยู่ในโผฏฐัพพะสตรี ตกอยู่ในโผฏฐัพพะสตรี<br>
  จึงเศร้าโศกตลอดกาลนาน<br>
  สตรีแม้เดินอยู่ก็ครอบงำจิตของบุรุษได้ แม้ยืนอยู่ ... แม้นั่งอยู่ แม้นอนอยู่
  ...<br>
  แม้หลับอยู่ ... แม้หัวเราะอยู่ ... แม้พูดอยู่ ... แม้ขับร้องอยู่ ... แม้ร้องไห้อยู่
  ...<br>
  แม้พองขึ้น ... แม้ตายแล้วก็ครอบงำจิตของบุรุษได้<br>
  ภิกษุทั้งหลาย บุคคลเมื่อจะกล่าวถึงสิ่งหนึ่งสิ่งใดว่า เป็นบ่วงรวบรัดแห่งมาร<br>
  เมื่อจะกล่าวให้ถูกก็พึงกล่าวถึงมาตุคาม๑นั่นแลว่า เป็นบ่วงรวบรัดแห่งมาร<br>
  บุคคลสนทนากับเพชฌฆาตก็ดี<br>
  สนทนากับปีศาจก็ดี<br>
  ถูกต้องอสรพิษที่กัดแล้วตายก็ดี<br>
  ก็ยังไม่ร้ายแรงเท่าการสนทนาสองต่อสองกับมาตุคามเลย<br>
  สตรีทั้งหลายย่อมผูกพันบุรุษผู้ลุ่มหลง<br>
  ด้วยการมองดู การหัวเราะ<br>
  การนุ่งห่มไม่เรียบร้อย และการพูดอ่อนหวาน<br>
  มาตุคามนี้มิใช่จะผูกพันเพียงแค่นี้<br>
  แม้ตายไปแล้วพองขึ้น ก็ยังผูกพันได้<br>
  กามคุณ ๕ นี้ คือ รูป เสียง กลิ่น รส และโผฏฐัพพะ<br>
  ซึ่งน่ารื่นรมย์ใจ ย่อมปรากฏในรูปสตรี<br>
  เหล่าชนผู้ถูกกาโมฆะ(ห้วงน้ำคือกาม) พัด<br>
  ไม่กำหนดรู้กาม ย่อมมีกาล (แห่งวัฏฏะ) คติ<br>
  และภพน้อยภพใหญ่ในวัฏฏสงสารเป็นเบื้องหน้า<br><br>เชิงอรรถ :<br>
  ๑ มาตุคาม หมายถึงหญิงมนุษย์ ไม่ใช่นางยักษ์ ไม่ใช่นางเปรต ไม่ใช่สัตว์ดิรัจฉานตัวเมีย
  (วิ.มหา. (แปล)<br>
  ๑/๒๗๑/๒๙๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๖.
    อุปัชฌายสูตร<br>
  ส่วนชนเหล่าใด กำหนดรู้กาม๑<br>
  เป็นผู้ไม่มีภัยแต่ที่ไหน ๆ เที่ยวไป<br>
  ชนเหล่านั้นผู้บรรลุความสิ้นไปแห่งอาสวะ<br>
  เป็นผู้ถึงฝั่ง๒ในโลก<br>
  มาตาปุตตสูตรที่ ๕ จบ</p>
<p> ๖. อุปัชฌายสูตร<br>
  ว่าด้วยอุปัชฌาย์๓<br>
  [๕๖] ครั้งนั้นแล ภิกษุรูปหนึ่งเข้าไปหาพระอุปัชฌาย์ของตนถึงที่อยู่ ได้กล่าว<br>
  ดังนี้ว่า ข้าแต่ท่านผู้เจริญ เดี๋ยวนี้ กายของผมหนักขึ้น ทิศทั้งหลายไม่ปรากฏแก่ผม<br>
  ธรรมทั้งหลาย๔ก็ไม่แจ่มแจ้งแก่ผม ผมถูกถีนมิทธะครอบงำจิต ไม่ยินดีประพฤติ<br>
  พรหมจรรย์ และมีความสงสัยในธรรมทั้งหลาย<br>
  ต่อมา ภิกษุนั้นพาภิกษุสัทธิวิหาริก เข้าไปเฝ้าพระผู้มีพระภาคถึงที่ประทับ<br>
  ถวายอภิวาทแล้วนั่ง ณ ที่สมควร ได้กราบทูลพระผู้มีพระพระภาคว่า ข้าแต่<br>
  พระองค์ผู้เจริญ ภิกษุนี้กล่าวอย่างนี้ว่า เดี๋ยวนี้ กายของผมหนักขึ้น ทิศทั้งหลาย<br>
  ไม่ปรากฏแก่ผม ธรรมทั้งหลายก็ไม่แจ่มแจ้งแก่ผม ผมถูกถีนมิทธะครอบงำจิต<br>
  ไม่ยินดีประพฤติพรหมจรรย์ และมีความสงสัยในธรรมทั้งหลาย<br><br>เชิงอรรถ :<br>
  ๑ กำหนดรู้กาม ในที่นี้หมายถึงกำหนดรู้กามทั้งสอง คือ วัตถุกาม และกิเลสกาม ด้วยปริญญา
  ๓ คือ<br>
  (๑) ญาตปริญญา กำหนดรู้ด้วยให้เป็นสิ่งอันรู้แล้ว (๒) ตีรณปริญญา กำหนดรู้ด้วยการพิจารณา<br>
  (๓) ปหานปริญญา กำหนดรู้ด้วยการละ (องฺ.ปญฺจก.อ. ๓/๕๕/๓๐)<br>
  ๒ เป็นผู้ถึงฝั่ง ในที่นี้หมายถึงเป็นผู้บรรลุพระนิพพาน (องฺ.ปญฺจก.อ. ๓/๕๕/๓๐)<br>
  ๓ อุปัชฌาย์ หมายถึงครูผู้คอยเพ่งโทษน้อยใหญ่ ได้แก่ ผู้รับรองกุลบุตรเข้ารับการอุปสมบทในท่ามกลางภิกษุสงฆ์<br>
  และเป็นผู้คอยดูแลผิดและชอบ อบรมให้การศึกษา (วชฺชาวชฺชํ อุปนิชฺฌายตีติ อุปชฺฌาโย)
  (วิ.อ. ๓/๖๔-๖๕/<br>
  ๓๒, สารตฺถ.ฏีกา ๓/๖๔/๒๘๑)<br>
  ๔ ธรรมทั้งหลาย ในที่นี้หมายถึงสมถะ(การฝึกจิตให้สงบเป็นสมาธิ) และวิปัสสนา(ความเห็นแจ้ง)
  (องฺ.ปญฺจก.อ.<br>
  ๓/๕๕/๓๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๖.
    อุปัชฌายสูตร<br>
  พระผู้มีพระภาคตรัสว่า ภิกษุ การที่กายของเธอหนักขึ้น ทิศทั้งหลายไม่<br>
  ปรากฏแก่เธอ ธรรมทั้งหลายไม่แจ่มแจ้งแก่เธอ เธอถูกถีนมิทธะครอบงำจิต ไม่ยินดี<br>
  ประพฤติพรหมจรรย์ และมีความสงสัยในธรรมทั้งหลายนี้ ย่อมมีแก่ภิกษุผู้ไม่<br>
  คุ้มครองทวารในอินทรีย์ ไม่รู้จักประมาณในการบริโภค ไม่ประกอบความเพียร<br>
  เป็นเครื่องตื่นอยู่ ไม่เห็นแจ้งกุศลธรรมทั้งหลาย ไม่ประกอบการเจริญโพธิปักขิย-<br>
  ธรรมทั้งหลายทุกวันทุกคืน เพราะเหตุนั้นแล เธอพึงสำเหนียกอย่างนี้ว่า เราจัก<br>
  คุ้มครองทวารในอินทรีย์ รู้จักประมาณในการบริโภค ประกอบความเพียรเป็นเครื่อง<br>
  ตื่นอยู่ เห็นแจ้งกุศลธรรมทั้งหลาย ประกอบการเจริญโพธิปักขิยธรรมทั้งหลายทุกวัน<br>
  ทุกคืน ภิกษุ เธอพึงสำเหนียกอย่างนี้แล<br>
  ครั้งนั้น ภิกษุนั้นอันพระผู้มีพระภาคตรัสสอนด้วยพระโอวาทนี้แล้วก็ลุกจาก<br>
  อาสนะ ถวายอภิวาท ทำประทักษิณแล้วหลีกไป ลำดับนั้น ภิกษุนั้นหลีกออกไปอยู่<br>
  ผู้เดียว ไม่ประมาท มีความเพียร อุทิศกายและใจอยู่ ไม่นานนักได้ทำให้แจ้ง<br>
  ซึ่งประโยชน์ยอดเยี่ยม๑อันเป็นที่สุดแห่งพรหมจรรย์ที่กุลบุตรออกจากเรือนบวชเป็น<br>
  บรรพชิตโดยชอบต้องการ ด้วยปัญญาอันยิ่งเองเข้าถึงอยู่ในปัจจุบัน ได้รู้ชัดว่า<br>
  ชาติสิ้นแล้ว อยู่จบพรหมจรรย์แล้ว ทำกิจที่ควรทำ๒เสร็จแล้ว ไม่มีกิจอื่นเพื่อความ<br>
  เป็นอย่างนี้อีกต่อไป๓ ก็ภิกษุนั้นได้เป็นพระอรหันต์รูปหนึ่งในจำนวนพระอรหันต์<br>
  ทั้งหลาย<br>
  ครั้นภิกษุนั้นได้บรรลุความเป็นพระอรหันต์แล้ว จึงเข้าไปหาพระอุปัชฌาย์<br>
  ของตนถึงที่อยู่แล้วกล่าวว่า ข้าแต่ท่านผู้เจริญ เดี๋ยวนี้ กายของผมไม่หนักขึ้น<br>
  ทิศทั้งหลายปรากฏแก่ผม ธรรมทั้งหลายแจ่มแจ้งแก่ผม ผมไม่ถูกถีนมิทธะ<br>
  ครอบงำจิต ยินดีประพฤติพรหมจรรย์ และไม่มีความสงสัยในธรรมทั้งหลาย<br><br>เชิงอรรถ :<br>
  ๑ ประโยชน์ยอดเยี่ยม ในที่นี้หมายถึงอรหัตตผล หรืออริยผลอันเป็นที่สุดแห่งมัคคพรหมจรรย์
  (องฺ.ทุก.อ.<br>
  ๒/๕/๗, ม.ม.อ.๒/๘๒/๘๐)<br>
  ๒ กิจที่ควรทำ ในที่นี้หมายถึงกิจ ๔ อย่าง คือ ปริญญากิจ (หน้าที่กำหนดรู้ทุกข์)
  ปหานกิจ (หน้าที่ละเหตุ<br>
  เกิดทุกข์) สัจฉิกิริยากิจ (หน้าที่ทำให้แจ้งความดับทุกข์) และภาวนากิจ (หน้าที่อบรมมรรคมีองค์
  ๘ ให้เจริญ)<br>
  เป็นกิจในอริยสัจ ๔ (องฺ.ฉกฺก.อ. ๓/๔๙/๑๒๘, องฺ.ฉกฺก.ฏีกา ๓/๔๙/๑๔๑, ที.สี.อ.
  ๒๔๘/๒๐๓)<br>
  ๓ ไม่มีกิจอื่นเพื่อความเป็นอย่างนี้อีกต่อไป ในที่นี้หมายถึงไม่มีหน้าที่ในการบำเพ็ญมัคคญาณ
  (ญาณในขั้น<br>
  อริยมรรค)เพื่อความสิ้นกิเลสอีกต่อไป เพราะพระพุทธศาสนาถือว่าการบรรลุพระอรหัตตผลเป็นจุดหมาย<br>
  สูงสุดแล้ว (ที.สี.อ. ๒๔๘/๒๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๗.
    ฐานสูตร<br>
  ลำดับนั้น ภิกษุนั้นพาภิกษุสัทธิวิหาริกนั้นเข้าไปเฝ้าพระผู้มีพระภาคถึงที่ประทับ<br>
  ถวายอภิวาทแล้วนั่ง ณ ที่สมควร ได้กราบทูลดังนี้ว่า ข้าแต่พระองค์ผู้เจริญ ภิกษุ<br>
  นี้กล่าวอย่างนี้ว่า ข้าแต่ท่านผู้เจริญ เดี๋ยวนี้ กายของผมไม่หนักขึ้น ทิศทั้งหลาย<br>
  ปรากฏแก่ผม ธรรมทั้งหลายแจ่มแจ้งแก่ผม ผมไม่ถูกถีนมิทธะครอบงำจิต ยินดี<br>
  ประพฤติพรหมจรรย์ และไม่มีความสงสัยในธรรมทั้งหลาย<br>
  พระผู้มีพระภาคตรัสว่า ภิกษุ การที่กายของเธอไม่หนักขึ้น ทิศทั้งหลาย<br>
  ปรากฏแก่เธอ ธรรมทั้งหลายแจ่มแจ้งแก่เธอ ถีนมิทธะไม่ครอบงำจิต ยินดีประพฤติ<br>
  พรหมจรรย์ และไม่มีความสงสัยในธรรมทั้งหลายนี้ ย่อมมีแก่ภิกษุผู้คุ้มครองทวาร<br>
  ในอินทรีย์ รู้จักประมาณในการบริโภค ประกอบความเพียรเครื่องตื่นอยู่ เห็นแจ้ง<br>
  กุศลธรรม ประกอบการเจริญโพธิปักขิยธรรมทั้งหลายทุกวันทุกคืน เพราะเหตุ<br>
  นั้นแล เธอทั้งหลายพึงสำเหนียกอย่างนี้ว่า เราจักคุ้มครองทวารในอินทรีย์ รู้จัก<br>
  ประมาณในการบริโภค ประกอบความเพียรเครื่องตื่นอยู่ เห็นแจ้งกุศลธรรม ประกอบ<br>
  การเจริญโพธิปักขิยธรรมทุกวันทุกคืน<br>
  ภิกษุทั้งหลาย เธอทั้งหลายพึงสำเหนียกอย่างนี้แล<br>
  อุปัชฌายสูตรที่ ๖ จบ</p>
<p> ๗. ฐานสูตร<br>
  ว่าด้วยฐานะที่ควรพิจารณาเนือง ๆ<br>
  [๕๗] ภิกษุทั้งหลาย ฐานะ ๕ ประการนี้ ที่สตรี บุรุษ คฤหัสถ์ หรือบรรพชิต<br>
  ต้องพิจารณาเนือง ๆ<br>
  ฐานะ ๕ ประการ อะไรบ้าง คือ<br>
  สตรี บุรุษ คฤหัสถ์ หรือบรรพชิตควรพิจารณา เนือง ๆ ว่า<br>
  ๑. เรามีความแก่เป็นธรรมดา ไม่ล่วงพ้นความแก่ไปได้<br>
  ๒. เรามีความเจ็บไข้เป็นธรรมดา ไม่ล่วงพ้นความเจ็บไข้ไปได้<br>
  ๓. เรามีความตายเป็นธรรมดา ไม่ล่วงพ้นความตายไปได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๙๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๗.
    ฐานสูตร<br>
  ๔. เราจะต้องพลัดพรากจากของรักของชอบใจทั้งสิ้น<br>
  ๕. เรามีกรรมเป็นของตน เป็นผู้รับผลของกรรม มีกรรมเป็นกำเนิด<br>
  มีกรรมเป็นเผ่าพันธุ์ มีกรรมเป็นที่พึ่งอาศัย เราทำกรรมใดไว้จะเป็น<br>
  กรรมดีหรือกรรมชั่วก็ตาม ย่อมเป็นผู้รับผลของกรรมนั้น<br>
  สตรี บุรุษ คฤหัสถ์ หรือบรรพชิตควรพิจารณาเนือง ๆ ว่า เรามีความแก่<br>
  เป็นธรรมดา ไม่ล่วงพ้นความแก่ไปได้ เพราะอาศัยอำนาจประโยชน์อะไร<br>
  เพราะอาศัยอำนาจประโยชน์นี้แลว่า สัตว์ทั้งหลายมีความมัวเมาในความเป็น<br>
  หนุ่มสาวซึ่งเป็นเหตุให้ประพฤติชั่วด้วยกาย ประพฤติชั่วด้วยวาจา ประพฤติชั่วด้วยใจ<br>
  เมื่อเขาพิจารณาฐานะนั้นอยู่เนือง ๆ ย่อมละความมัวเมาในความเป็นหนุ่มสาวนั้นได้<br>
  โดยสิ้นเชิง หรือทำให้เบาบางลงได้<br>
  สตรี บุรุษ คฤหัสถ์ หรือบรรพชิตจึงควรพิจารณาเนือง ๆ ว่า เรามีความแก่<br>
  เป็นธรรมดา ไม่ล่วงพ้นความแก่ไปได้<br>
  สตรี บุรุษ คฤหัสถ์ หรือบรรพชิตควรพิจารณาเนือง ๆ ว่า เรามีความ<br>
  เจ็บไข้เป็นธรรมดา ไม่ล่วงพ้นความเจ็บไข้ไปได้ เพราะอาศัยอำนาจประโยชน์อะไร<br>
  เพราะอาศัยอำนาจประโยชน์นี้แลว่า สัตว์ทั้งหลายมีความมัวเมาในความไม่<br>
  มีโรคซึ่งเป็นเหตุให้สัตว์ประพฤติชั่วด้วยกาย ประพฤติชั่วด้วยวาจา ประพฤติชั่ว<br>
  ด้วยใจ เมื่อเขาพิจารณาฐานะนั้นอยู่เนือง ๆ ย่อมละความมัวเมาในความไม่มีโรคนั้น<br>
  ได้โดยสิ้นเชิง หรือทำให้เบาบางลงได้<br>
  สตรี บุรุษ คฤหัสถ์ หรือบรรพชิตจึงควรพิจารณาเนือง ๆ ว่า เรามีความ<br>
  เจ็บไข้เป็นธรรมดา ไม่ล่วงพ้นความเจ็บไข้ไปได้<br>
  สตรี บุรุษ คฤหัสถ์ หรือบรรพชิตควรพิจารณาเนือง ๆ ว่า เรามีความตาย<br>
  เป็นธรรมดา ไม่ล่วงพ้นความตายไปได้ เพราะอาศัยอำนาจประโยชน์อะไร<br>
  เพราะอาศัยอำนาจประโยชน์นี้แลว่า สัตว์ทั้งหลายมีความมัวเมาในชีวิตซึ่ง<br>
  เป็นเหตุให้ประพฤติชั่วด้วยกาย ประพฤติชั่วด้วยวาจา ประพฤติชั่วด้วยใจ เมื่อเขา<br>
  พิจารณาฐานะนั้นอยู่เนืองๆ ย่อมละความมัวเมาในชีวิตนั้นได้โดยสิ้นเชิง หรือทำให้<br>
  เบาบางลงได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๗.
    ฐานสูตร<br>
  สตรี บุรุษ คฤหัสถ์ หรือบรรพชิตจึงควรพิจารณาเนือง ๆ ว่า เรามีความตาย<br>
  เป็นธรรมดา ไม่ล่วงพ้นความตายไปได้<br>
  สตรี บุรุษ คฤหัสถ์ หรือบรรพชิตควรพิจารณาเนือง ๆ ว่า เราจะต้องพลัด<br>
  พรากจากของรักของชอบใจทั้งสิ้น เพราะอาศัยอำนาจประโยชน์อะไร<br>
  เพราะอาศัยอำนาจประโยชน์นี้แลว่า สัตว์ทั้งหลายมีความกำหนัดด้วยอำนาจ<br>
  ความพอใจในของรักของชอบใจซึ่งเป็นเหตุให้ประพฤติชั่วด้วยกาย ประพฤติชั่วด้วย<br>
  วาจา ประพฤติชั่วด้วยใจ เมื่อเขาพิจารณาฐานะนั้นอยู่เนือง ๆ ย่อมละความ<br>
  กำหนัดด้วยอำนาจความพอใจในของรักของชอบใจนั้นได้โดยสิ้นเชิง หรือทำให้เบา<br>
  บางลงได้<br>
  สตรี บุรุษ คฤหัสถ์ หรือบรรพชิตจึงควรพิจารณาเนือง ๆ ว่า เราจะต้อง<br>
  พลัดพรากจากของรักของชอบใจทั้งสิ้น<br>
  สตรี บุรุษ คฤหัสถ์ หรือบรรพชิตควรพิจารณาเนือง ๆ ว่า เรามีกรรม<br>
  เป็นของตน เป็นผู้รับผลของกรรม มีกรรมเป็นกำเนิด มีกรรมเป็นเผ่าพันธุ์<br>
  มีกรรมเป็นที่พึ่งอาศัย เราทำกรรมใดไว้ จะเป็นกรรมดีหรือกรรมชั่วก็ตาม ย่อม<br>
  เป็นผู้รับผลของกรรมนั้น เพราะอาศัยอำนาจประโยชน์อะไร<br>
  เพราะอาศัยอำนาจประโยชน์นี้แลว่า สัตว์ทั้งหลายมีกายทุจริต วจีทุจริต<br>
  มโนทุจริต เมื่อเขาพิจารณาฐานะนั้นอยู่เนือง ๆ ย่อมละทุจริตได้โดยสิ้นเชิง หรือทำ<br>
  ให้เบาบางลงได้<br>
  สตรี บุรุษ คฤหัสถ์ หรือบรรพชิตจึงควรพิจารณาเนือง ๆ ว่า เรามีกรรม<br>
  เป็นของตน เป็นผู้รับผลของกรรม มีกรรมเป็นกำเนิด มีกรรมเป็นเผ่าพันธุ์ มีกรรม<br>
  เป็นที่พึ่งอาศัย เราทำกรรมใดไว้ จะเป็นกรรมดีหรือกรรมชั่วก็ตาม ย่อมเป็นผู้รับผล<br>
  ของกรรมนั้น<br>
  ผลแห่งการพิจารณาฐานะ ๕ ประการ<br>
  ภิกษุทั้งหลาย<br>
  ๑. อริยสาวกนั้นพิจารณาเห็นดังนี้ว่า ไม่ใช่เราคนเดียวเท่านั้น ที่มี<br>
  ความแก่เป็นธรรมดา ไม่ล่วงพ้นความแก่ไปได้ แท้จริง สัตว์ทั้งปวง<br>
  ที่มีการมา การไป การจุติ การอุบัติ ล้วนมีความแก่เป็นธรรมดา ไม่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๗.
    ฐานสูตร<br>
  ล่วงพ้นความแก่ไปได้ เมื่ออริยสาวกนั้นพิจารณาฐานะนั้นอยู่เนือง ๆ<br>
  มรรค๑ย่อมเกิดขึ้น อริยสาวกนั้นย่อมเสพ๒ เจริญ ทำให้มากซึ่ง<br>
  มรรคนั้น เมื่อเสพ เจริญ ทำให้มากอยู่ ย่อมละสังโยชน์๓ได้<br>
  อนุสัย๔ย่อมสิ้นไป<br>
  ๒. อริยสาวกนั้นพิจารณาเห็นดังนี้ว่า ไม่ใช่เราคนเดียวเท่านั้นที่มี<br>
  ความเจ็บไข้เป็นธรรมดา ไม่ล่วงพ้นความเจ็บไข้ไปได้ แท้จริง สัตว์<br>
  ทั้งปวงที่มีการมา การไป การจุติ การอุบัติ ก็ล้วนมีความเจ็บไข้<br>
  เป็นธรรมดา ไม่ล่วงพ้นความเจ็บไข้ไปได้ เมื่ออริยสาวกนั้นพิจารณา<br>
  ฐานะนั้นอยู่เนือง ๆ มรรคย่อมเกิดขึ้น อริยสาวกนั้นย่อมเสพ เจริญ<br>
  ทำให้มากซึ่งมรรคนั้น เมื่อเสพ เจริญ ทำให้มากอยู่ ย่อมละ<br>
  สังโยชน์ได้ อนุสัยย่อมสิ้นไป<br><br>เชิงอรรถ :<br>
  ๑ มรรค ในที่นี้หมายถึงโลกุตตรมรรค ได้แก่ อริยมรรค ๔ คือ โสตาปัตติมรรค สกทาคามิมรรค
  อนาคามิมรรค<br>
  และอรหัตตมรรค (องฺ.ปญฺจก.อ. ๓/๕๗/๓๑)<br>
  ๒ เสพในที่นี้หมายถึงการนึกหน่วง การรู้ การเห็น การพิจารณา การอธิษฐานจิต การน้อมใจเชื่อ
  ประคอง<br>
  ความเพียร ตั้งสติไว้ ตั้งจิตไว้ กำหนดรู้ด้วยปัญญา รู้ยิ่งธรรมที่ควรรู้ยิ่ง
  กำหนดรู้ธรรมที่ควรกำหนดรู้ ละ<br>
  ธรรมที่ควรละ เจริญธรรมที่ควรเจริญ ทำให้แจ้งธรรมที่ควรทำให้แจ้ง (องฺ.เอกก.อ.๑/๕๓/๖๓)<br>
  เจริญ หมายถึงบำเพ็ญสิ่งที่ยังไม่เกิดให้เกิดขึ้น ให้เจริญขึ้น และตามรักษาสิ่งที่เกิดขึ้นแล้วให้มีอยู่ตลอดไป<br>
  (องฺ.เอกก.อ. ๑/๕๔-๕๕/๖๓, ๔๑๘/๔๔๘, ๔๕๓/๔๖๙)<br>
  ทำให้มาก หมายถึงทำบ่อย ๆ (องฺ.เอกก.อ. ๑/๖๐๐-๖๑๑/๔๘๐)<br>
  ๓ สังโยชน์ หมายถึงกิเลสที่ผูกมัดใจสัตว์ หรือธรรมที่มัดใจสัตว์ไว้กับทุกข์ มี
  ๑๐ ประการ คือ สักกายทิฏฐิ,<br>
  วิจิกิจฉา, สีลัพพตปรามาส, กามฉันทะหรือกามราคะ, พยาบาทหรือปฏิฆะ, รูปราคะ, อรูปราคะ,
  มานะ,<br>
  อุทธัจจะ, อวิชชา (สํ.ม.๑๙/๑๘๐-๑๘๑/๕๖-๕๗, องฺ.ทสก. (แปล) ๒๔/๑๓/๒๑, อภิ.วิ. (แปล)
  ๓๕/๙๔๐/<br>
  ๕๙๒)<br>
  ๔ อนุสัย หมายถึงกิเลสที่นอนเนื่องอยู่ในสันดานมี ๗ ประการ คือ (๑) กามราคะ (ความกำหนัดในกาม)<br>
  (๒) ปฏิฆะ (ความขัดใจ) (๓) ทิฏฐิ (ความเห็นผิด) (๔) วิจิกิจฉา (ความลังเลสงสัย)
  (๕) มานะ (ความถือตัว)<br>
  (๖) ภวราคะ (ความกำหนัดในภพ) (๗) อวิชชา (ความไม่รู้แจ้ง) (สํ.สฬา.อ. ๓/๕๓-๖๒/๑๔,
  องฺ.ปญฺจก.อ.<br>
  ๓/๕๗/๓๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๗.
    ฐานสูตร<br>
  ๓. อริยสาวกนั้นพิจารณาเห็นดังนี้ว่า ไม่ใช่เราคนเดียวเท่านั้นที่มีความ<br>
  ตายเป็นธรรมดา ไม่ล่วงพ้นความตายไปได้ แท้จริง สัตว์ทั้งปวง<br>
  ที่มีการมา การไป การจุติ การอุบัติ ก็ล้วนมีความตายเป็นธรรมดา<br>
  ไม่ล่วงพ้นความตายไปได้ เมื่ออริยสาวกนั้นพิจารณาฐานะนั้นอยู่<br>
  เนือง ๆ มรรคย่อมเกิดขึ้น อริยสาวกนั้นย่อมเสพ เจริญ ทำให้<br>
  มากซึ่งมรรคนั้น เมื่อเสพ เจริญ ทำให้มากอยู่ ย่อมละสังโยชน์ได้<br>
  อนุสัยย่อมสิ้นไป<br>
  ๔. อริยสาวกนั้นพิจารณาเห็นดังนี้ว่า ไม่ใช่เราคนเดียวเท่านั้น ที่จะ<br>
  ต้องพลัดพรากจากของรักของชอบใจทั้งสิ้น แท้จริง สัตว์ทั้งปวงที่มี<br>
  การมา การไป การจุติ การอุบัติ ก็ล้วนจะต้องพลัดพรากจากของ<br>
  รักของชอบใจทั้งสิ้น เมื่ออริยสาวกนั้นพิจารณาฐานะนั้นอยู่เนือง ๆ<br>
  มรรคย่อมเกิดขึ้น อริยสาวกนั้นย่อมเสพ เจริญ ทำให้มากซึ่ง<br>
  มรรคนั้น เมื่อเสพ เจริญ ทำให้มากอยู่ ย่อมละสังโยชน์ได้ อนุสัย<br>
  ย่อมสิ้นไป<br>
  ๕. อริยสาวกนั้นพิจารณาเห็นดังนี้ว่า ไม่ใช่เราคนเดียวเท่านั้นที่มีกรรม<br>
  เป็นของตน เป็นผู้รับผลของกรรม มีกรรมเป็นกำเนิด มีกรรมเป็น<br>
  เผ่าพันธุ์ มีกรรมเป็นที่พึ่งอาศัย เราทำกรรมใดไว้ จะเป็นกรรมดีหรือ<br>
  กรรมชั่วก็ตาม ย่อมเป็นผู้รับผลของกรรมนั้น แท้จริง สัตว์ทั้งปวงที่<br>
  มีการมา การไป การจุติ การอุบัติ ล้วนมีกรรมเป็นของตน เป็นผู้<br>
  รับผลของกรรม มีกรรมเป็นกำเนิด มีกรรมเป็นเผ่าพันธุ์ มีกรรม<br>
  เป็นที่พึ่งอาศัย ทำกรรมใดไว้ จะเป็นกรรมดีหรือกรรมชั่วก็ตาม<br>
  ย่อมเป็นผู้รับผลของกรรมนั้น เมื่ออริยสาวกนั้นพิจารณาฐานะนั้นอยู่<br>
  เนือง ๆ มรรคย่อมเกิดขึ้น อริยสาวกนั้น ย่อมเสพ เจริญ ทำให้<br>
  มากซึ่งมรรคนั้น เมื่อเสพ เจริญ ทำให้มากอยู่ ย่อมละสังโยชน์ได้<br>
  อนุสัยย่อมสิ้นไป<br>
  สัตว์ทั้งหลาย มีความแก่ มีความเจ็บ<br>
  และมีความตายเป็นธรรมดา<br>
  ย่อมเป็นไปตามธรรม<br>
  พวกปุถุชนย่อมเกลียด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๘.
    ลิจฉวิกุมารกสูตร<br>
  ถ้าเราพึงเกลียดธรรมนั้น<br>
  ในสัตว์ทั้งหลายผู้มีธรรมอย่างนั้น<br>
  ข้อนั้นไม่สมควรแก่เรา ผู้เป็นอยู่อย่างนี้<br>
  เรานั้นดำรงอยู่อย่างนี้ รู้ธรรมที่ไม่มีอุปธิกิเลส๑<br>
  เห็นเนกขัมมะ๒ว่า เป็นธรรมเกษม<br>
  ครอบงำความมัวเมาทั้งปวงในความไม่มีโรค<br>
  ในความเป็นหนุ่ม สาว และในชีวิต<br>
  ความอุตสาหะได้มีแล้วแก่เราผู้เห็นแจ้งนิพพาน<br>
  บัดนี้ เราไม่ควรเสพกาม<br>
  จักประพฤติไม่ถอยหลัง๓<br>
  มุ่งประพฤติพรหมจรรย์๔<br>
  ฐานสูตรที่ ๗ จบ</p>
<p> ๘. ลิจฉวิกุมารกสูตร<br>
  ว่าด้วยเจ้าลิจฉวีกุมาร<br>
  [๕๘] สมัยหนึ่ง พระผู้มีพระภาคประทับอยู่ที่กูฏาคารศาลา ป่ามหาวัน<br>
  เขตกรุงเวสาลี ครั้งนั้นแล เวลาเช้า พระผู้มีพระภาคทรงครองอันตรวาสก ถือบาตร<br>
  และจีวร เสด็จเข้าไปยังกรุงเวสาลีเพื่อบิณฑบาต เสด็จกลับจากบิณฑบาตหลังจาก<br>
  เสวยพระกระยาหารเสร็จแล้ว จึงเสด็จเข้าไปยังป่ามหาวัน ประทับนั่งพักผ่อน<br>
  กลางวัน ณ โคนไม้ต้นหนึ่ง<br><br>เชิงอรรถ :<br>
  ๑ ธรรมที่ไม่มีอุปธิกิเลส ในที่นี้หมายถึงอรหัตตผล (องฺ.ปญฺจก.อ. ๓/๕๗/๓๑)<br>
  ๒ เนกขัมมะ ในที่นี้หมายถึงบรรพชา (การบวช) (องฺ.ปญฺจก.อ.๓/๕๗/๓๑)<br>
  ๓ ประพฤติไม่ถอยหลัง ในที่นี้หมายถึงไม่ถอยหลังจากบรรพชา จากการอยู่ประพฤติพรหมจรรย์
  และจาก<br>
  พระสัพพัญญุตญาณ (องฺ.ปญฺจก.อ. ๓/๕๗/๓๑)<br>
  ๔ พรหมจรรย์ ในที่นี้หมายถึงมรรคพรหมจรรย์ คือ อริยมรรคมีองค์ ๘ อันเป็นโลกุตตระ
  (องฺ.ปญฺจก.อ.<br>
  ๓/๕๗/๓๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๘.
    ลิจฉวิกุมารกสูตร<br>
  สมัยนั้น เจ้าลิจฉวีกุมารหลายพระองค์ถือธนูที่ขึ้นสาย มีฝูงสุนัขแวดล้อมเดิน<br>
  เที่ยวไปในป่ามหาวัน ได้เห็นพระผู้มีพระภาคประทับนั่งอยู่ที่โคนไม้ต้นหนึ่ง จึงวาง<br>
  ธนูที่ขึ้นสายไว้แล้ว ปล่อยฝูงสุนัขไป ณ ที่สมควร พากันเข้าไปเฝ้าพระผู้มีพระภาค<br>
  ถึงที่ประทับ ถวายอภิวาทแล้ว ต่างนั่งนิ่งประคองอัญชลีอยู่ใกล้พระผู้มีพระภาค<br>
  สมัยนั้น เจ้าลิจฉวีนามว่ามหานามะเดินพักผ่อนอยู่ในป่ามหาวัน ได้เห็นเจ้า<br>
  ลิจฉวีกุมารเหล่านั้นผู้ต่างนั่งนิ่งประคองอัญชลีอยู่ใกล้พระผู้มีพระภาค จึงเข้าไปเฝ้า<br>
  พระผู้มีพระภาคถึงที่ประทับ ถวายอภิวาทแล้วนั่ง ณ ที่สมควร ได้เปล่งอุทานว่า<br>
  เจ้าวัชชีจักเจริญ เจ้าวัชชีจักเจริญ<br>
  พระผู้มีพระภาคตรัสถามว่า มหานามะ เพราะเหตุไร เธอจึงกล่าวอย่างนี้ว่า<br>
  เจ้าวัชชีจักเจริญ เจ้าวัชชีจักเจริญ<br>
  เจ้ามหานามะกราบทูลว่า ข้าแต่พระองค์ผู้เจริญ เจ้าลิจฉวีกุมารเหล่านี้ เป็นผู้<br>
  ดุร้าย หยาบคาย กระด้าง ของขวัญต่าง ๆ คือ อ้อย พุทรา ขนม ขนมต้ม หรือ<br>
  ขนมแดกงาที่เขาส่งไปในตระกูลทั้งหลาย เจ้าลิจฉวีกุมารเหล่านี้ก็แย่งชิงเอาไปกิน<br>
  ถีบหลังกุลสตรีบ้าง กุลกุมารีบ้าง แต่บัดนี้ เจ้าลิจฉวีกุมารเหล่านี้ต่างนั่งนิ่งประคอง<br>
  อัญชลีอยู่ใกล้พระผู้มีพระภาค<br>
  พระผู้มีพระภาคตรัสว่า มหานามะ กุลบุตรคนใด เป็นกษัตราธิราชผู้ได้รับ<br>
  มูรธาภิเษก๑แล้วก็ตาม เป็นผู้ปกครองรัฐซึ่งรับมรดกจากบิดาก็ตาม เป็นอัคร-<br>
  เสนาบดีก็ตาม เป็นผู้ใหญ่บ้านก็ตาม เป็นหัวหน้าคณะก็ตาม เป็นใหญ่เฉพาะตระกูล<br>
  ก็ตาม มีธรรม ๕ ประการนี้ กุลบุตรนั้นพึงหวังได้ความเจริญอย่างเดียว ไม่มีความ<br>
  เสื่อมเลย<br>
  ธรรม ๕ ประการ อะไรบ้าง คือ<br>
  ๑. กุลบุตรในโลกนี้สักการะ เคารพ นับถือ บูชามารดาบิดาด้วย<br>
  โภคทรัพย์ที่หามาได้ด้วยความขยันหมั่นเพียร เก็บรวบรวมด้วย<br>
  น้ำพักน้ำแรง อาบเหงื่อต่างน้ำ ประกอบด้วยธรรม ได้มาโดยธรรม<br><br>เชิงอรรถ :<br>
  ๑ มูรธาภิเษก หมายถึงน้ำรดพระเศียรในงานราชาภิเษก หรือพระราชพิธีอื่น ๆ (พจนานุกรม
  ฉบับ<br>
  ราชบัณฑิตยสถาน พ.ศ. ๒๕๒๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๘.
    ลิจฉวิกุมารกสูตร<br>
  มารดาบิดาผู้ได้รับสักการะ เคารพ นับถือ บูชาแล้ว ย่อมอนุเคราะห์<br>
  กุลบุตรนั้นด้วยน้ำใจอันงามว่า ขอเจ้าจงมีชีวิตยืนนาน มีอายุยืนนาน<br>
  กุลบุตรผู้อันมารดาบิดาอนุเคราะห์แล้ว พึงหวังได้ความเจริญอย่าง<br>
  เดียว ไม่มีความเสื่อมเลย<br>
  ๒. กุลบุตรในโลกนี้สักการะ เคารพ นับถือ บูชาบุตร ภรรยา ทาส<br>
  กรรมกร และคนใช้ด้วยโภคทรัพย์ที่หามาได้ด้วยความขยัน<br>
  หมั่นเพียร เก็บรวบรวมด้วยน้ำพักน้ำแรง อาบเหงื่อต่างน้ำ<br>
  ประกอบด้วยธรรม ได้มาโดยธรรม บุตร ภรรยา ทาส กรรมกร<br>
  และคนใช้ผู้ได้รับสักการะ เคารพ นับถือ บูชาแล้ว ย่อม<br>
  อนุเคราะห์กุลบุตรนั้นด้วยน้ำใจอันงามว่า ขอท่านจงมีชีวิตยืนนาน<br>
  มีอายุยืนนาน กุลบุตรผู้อันบุตร ภรรยา ทาส กรรมกร และคน<br>
  ใช้อนุเคราะห์แล้ว พึงหวังได้ความเจริญอย่างเดียว ไม่มีความ<br>
  เสื่อมเลย<br>
  ๓. กุลบุตรในโลกนี้สักการะ เคารพ นับถือ บูชาเพื่อนชาวนา และ<br>
  เพื่อนร่วมงานด้วยโภคทรัพย์ที่หามาได้ด้วยความขยันหมั่นเพียร<br>
  เก็บรวบรวมด้วยน้ำพักน้ำแรง อาบเหงื่อต่างน้ำ ประกอบด้วยธรรม<br>
  ได้มาโดยธรรม เพื่อนชาวนา และเพื่อนร่วมงานผู้ได้รับสักการะ<br>
  เคารพ นับถือ บูชาแล้ว ย่อมอนุเคราะห์กุลบุตรนั้นด้วยน้ำใจอันงาม<br>
  ว่า ขอเพื่อนจงมีชีวิตยืนนาน มีอายุยืนนาน กุลบุตรผู้อันเพื่อน<br>
  ชาวนา และเพื่อนร่วมงานอนุเคราะห์แล้ว พึงหวังได้ความเจริญ<br>
  อย่างเดียว ไม่มีความเสื่อมเลย<br>
  ๔. กุลบุตรในโลกนี้สักการะ เคารพ นับถือ บูชาเทวดาผู้รับพลีกรรม<br>
  ด้วยโภคทรัพย์ที่หามาได้ด้วยความขยันหมั่นเพียร เก็บรวบรวม<br>
  ด้วยน้ำพักน้ำแรง อาบเหงื่อต่างน้ำ ประกอบด้วยธรรม ได้มาโดย<br>
  ธรรม เทวดาผู้รับพลีกรรม ได้รับสักการะ เคารพ นับถือ บูชาแล้ว<br>
  ย่อมอนุเคราะห์กุลบุตรนั้นด้วยน้ำใจอันงามว่า ขอท่านจงมีชีวิต<br>
  ยืนนาน มีอายุยืนนาน กุลบุตรผู้อันเทวดาอนุเคราะห์แล้ว พึงหวัง<br>
  ได้ความเจริญอย่างเดียว ไม่มีความเสื่อมเลย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๘.
    ลิจฉวิกุมารกสูตร<br>
  ๕. กุลบุตรในโลกนี้สักการะ เคารพ นับถือ บูชาสมณพราหมณ์ด้วย<br>
  โภคทรัพย์ที่หามาได้ด้วยความขยันหมั่นเพียร เก็บรวบรวมด้วย<br>
  น้ำพักน้ำแรง อาบเหงื่อต่างน้ำ ประกอบด้วยธรรม ได้มาโดยธรรม<br>
  สมณพราหมณ์ผู้ได้รับสักการะ เคารพ นับถือ บูชาแล้ว ย่อม<br>
  อนุเคราะห์กุลบุตรนั้นด้วยน้ำใจอันงามว่า ขอท่านจงมีชีวิตยืนนาน<br>
  มีอายุยืนนาน กุลบุตรผู้อันสมณพราหมณ์อนุเคราะห์แล้ว พึงหวัง<br>
  ได้ความเจริญอย่างเดียว ไม่มีความเสื่อมเลย<br>
  มหานามะ กุลบุตรคนใด เป็นกษัตราธิราชผู้ได้รับมูรธาภิเษกแล้วก็ตาม เป็นผู้<br>
  ปกครองรัฐซึ่งรับมรดกจากบิดาก็ตาม เป็นอัครเสนาบดีก็ตาม เป็นผู้ใหญ่บ้านก็ตาม<br>
  เป็นหัวหน้าคณะก็ตาม เป็นใหญ่เฉพาะตระกูลก็ตาม มีธรรม ๕ ประการนี้ พึงหวัง<br>
  ได้ความเจริญอย่างเดียว ไม่มีความเสื่อมเลย<br>
  กุลบุตรผู้มีศีล รู้ความประสงค์ของผู้ขอ๑<br>
  ช่วยทำกิจของมารดาบิดา เกื้อกูลบุตร ภรรยา<br>
  ปฏิบัติเพื่อประโยชน์แก่คนทั้ง ๒ ฝ่าย<br>
  คือ ชนภายในและชนผู้อาศัยบุคคลนั้นอยู่<br>
  กุลบุตรผู้เป็นบัณฑิตเมื่ออยู่ครองเรือนโดยธรรม<br>
  ทำความยินดีให้เกิดขึ้นแก่ญาติทั้งที่ล่วงลับไปแล้ว<br>
  และที่ยังมีชีวิตอยู่ในปัจจุบัน<br>
  ยังความยินดีให้เกิดขึ้นแก่สมณพราหมณ์และเทวดา<br>
  กุลบุตรนั้น ครั้นบำเพ็ญกัลยาณธรรมแล้ว<br>
  เป็นผู้ควรบูชา เป็นผู้ควรสรรเสริญ<br>
  บัณฑิตทั้งหลายย่อมสรรเสริญเขาในโลกนี้<br>
  เขาตายไปแล้ว ย่อมบันเทิงในสวรรค์<br>
  ลิจฉวิกุมารกสูตรที่ ๘ จบ<br><br>เชิงอรรถ :<br>
  ๑ ดูเชิงอรรถที่ ๒ ข้อ ๓๖ (กาลทานสูตร) หน้า ๕๗ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค ๙.
    ปฐมวุฑฒปัพพชิตสูตร<br>
  ๙. ปฐมวุฑฒปัพพชิตสูตร<br>
  ว่าด้วยภิกษุผู้บวชเมื่อแก่ สูตรที่ ๑<br>
  [๕๙] ภิกษุทั้งหลาย ภิกษุผู้บวชเมื่อแก่ ประกอบด้วยธรรม ๕ ประการ<br>
  หาได้ยาก<br>
  ธรรม ๕ ประการ อะไรบ้าง คือ<br>
  ภิกษุผู้บวชเมื่อแก่<br>
  ๑. เป็นผู้ละเอียด หาได้ยาก<br>
  ๒. เป็นผู้ถึงพร้อมด้วยมารยาท๑หาได้ยาก<br>
  ๓. เป็นพหูสูต หาได้ยาก<br>
  ๔. เป็นธรรมกถึก๒ หาได้ยาก<br>
  ๕. เป็นวินัยธร๓หาได้ยาก<br>
  ภิกษุทั้งหลาย ภิกษุผู้บวชเมื่อแก่ ประกอบด้วยธรรม ๕ ประการนี้แล หาได้ยาก<br>
  ปฐมวุฑฒปัพพชิตสูตรที่ ๙ จบ<br><br>เชิงอรรถ :<br>
  ๑ มารยาท (อากัปปะ) ในที่นี้หมายถึงมารยาทของสมณะ (องฺ.ปญฺจก.อ. ๓/๕๙-๖๐/๓๒)<br>
  ๒ ธรรมกถึก หมายถึงผู้แสดงธรรม (องฺ.เอกก.อ. ๑/๒๓๙/๓๑๘-๓๒๐, ๒๕๐/๓๓๙-๓๔๑)<br>
  ๓ วินัยธร หมายถึงเป็นผู้ทรงจำพระวินัยปิฎก (องฺ.ฉกฺก.อ. ๓/๕๑/๑๓๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๑. นีวรณวรรค รวมพระสูตรที่มีในวรรค<br>
  ๑๐. ทุติยวุฑฒปัพพชิตสูตร<br>
  ว่าด้วยภิกษุผู้บวชเมื่อแก่ สูตรที่ ๒<br>
  [๖๐] ภิกษุทั้งหลาย ภิกษุผู้บวชเมื่อแก่ ประกอบด้วยธรรม ๕ ประการ<br>
  หาได้ยาก<br>
  ธรรม ๕ ประการ อะไรบ้าง คือ<br>
  ภิกษุผู้บวชเมื่อแก่<br>
  ๑. เป็นผู้ว่าง่าย หาได้ยาก<br>
  ๒. เป็นผู้คงแก่เรียน หาได้ยาก<br>
  ๓. เป็นผู้รับคำพร่ำสอนโดยเคารพ หาได้ยาก<br>
  ๔. เป็นธรรมกถึก หาได้ยาก<br>
  ๕. เป็นวินัยธร หาได้ยาก<br>
  ภิกษุทั้งหลาย ภิกษุผู้บวชเมื่อแก่ ประกอบด้วยธรรม ๕ ประการนี้แล หาได้ยาก<br>
  ทุติยวุฑฒปัพพชิตสูตรที่ ๑๐ จบ<br>
  นีวรณวรรคที่ ๑ จบ</p>
<p> รวมพระสูตรที่มีในวรรคนี้ คือ<br>
<br>
   ๑. อาวรณสูตร   ๒. อกุสลราสิสูตร<br>
   ๓. ปธานิยังคสูตร  ๔. สมยสูตร<br>
   ๕. มาตาปุตตสูตร  ๖. อุปัชฌายสูตร<br>
   ๗. ฐานสูตร  ๘. ลิจฉวิกุมารกสูตร<br>
   ๙. ปฐมวุฑฒปัพพชิตสูตร ๑๐. ทุติยวุฑฒปัพพชิตสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๐๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๑.
    ปฐมสัญญาสูตร<br>
  ๒. สัญญาวรรค<br>
  หมวดว่าด้วยสัญญา<br>
  ๑. ปฐมสัญญาสูตร๑<br>
  ว่าด้วยสัญญา สูตรที่ ๑<br>
  [๖๑] พระผู้มีพระภาคตรัสว่า ภิกษุทั้งหลาย สัญญา ๕ ประการนี้ ที่บุคคล<br>
  เจริญทำให้มากแล้วย่อมมีผลมาก มีอานิสงส์มาก หยั่งลงสู่อมตะ๒ มีอมตะเป็นที่สุด<br>
  สัญญา ๕ ประการ อะไรบ้าง คือ<br>
  ๑. อนิจจสัญญา (กำหนดหมายความไม่เที่ยงแห่งสังขาร)<br>
  ๒. อนัตตสัญญา (กำหนดหมายความเป็นอนัตตาแห่งธรรมทั้งปวง)<br>
  ๓. มรณสัญญา (กำหนดหมายความตายที่จะต้องมาถึงเป็นธรรมดา)<br>
  ๔. อาหาเร ปฏิกูลสัญญา (กำหนดหมายความปฏิกูลในอาหาร)<br>
  ๕. สัพพโลเก อนภิรติสัญญา (กำหนดหมายความไม่น่าเพลิดเพลินใน<br>
  โลกทั้งปวง)<br>
  ภิกษุทั้งหลาย สัญญา ๕ ประการนี้แล ที่บุคคลเจริญทำให้มากแล้ว ย่อมมี<br>
  ผลมาก มีอานิสงส์มาก หยั่งลงสู่อมตะ มีอมตะเป็นที่สุด<br>
  ปฐมสัญญาสูตรที่ ๑ จบ<br><br>เชิงอรรถ :<br>
  ๑ ดู องฺ.ทสก. (แปล) ๒๔/๕๗/๑๒๔<br>
  ๒ อมตะ หมายถึงพระนิพพาน (องฺปญฺจก.อ. ๓/๖๑-๖๒/๓๓, องฺ.สตฺตก.อ. ๓/๔๘-๔๙/๑๘๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๓.
    ปฐมวัฑฒิสูตร<br>
  ๒. ทุติยสัญญาสูตร<br>
  ว่าด้วยสัญญา สูตรที่ ๒<br>
  [๖๒] ภิกษุทั้งหลาย สัญญา ๕ ประการนี้ ที่บุคคลเจริญทำให้มากแล้ว<br>
  ย่อมมีผลมาก มีอานิสงส์มาก หยั่งลงสู่อมตะ มีอมตะเป็นที่สุด<br>
  สัญญา ๕ ประการ อะไรบ้าง คือ<br>
  ๑. อนิจจสัญญา<br>
  ๒. อนัตตสัญญา<br>
  ๓. มรณสัญญา<br>
  ๔. อาหาเร ปฏิกูลสัญญา<br>
  ๕. สัพพโลเก อนภิรติสัญญา<br>
  ภิกษุทั้งหลาย สัญญา ๕ ประการนี้แล ที่บุคคลเจริญทำให้มากแล้ว ย่อมมี<br>
  ผลมาก มีอานิสงส์มาก หยั่งลงสู่อมตะ มีอมตะเป็นที่สุด<br>
  ทุติยสัญญาสูตรที่ ๒ จบ</p>
<p> ๓. ปฐมวัฑฒิสูตร<br>
  ว่าด้วยธรรมเป็นเหตุเจริญ สูตรที่ ๑<br>
  [๖๓] ภิกษุทั้งหลาย อริยสาวกเมื่อเจริญด้วยธรรมเป็นเหตุเจริญ ๕ ประการ<br>
  ชื่อว่าย่อมเจริญด้วยธรรมเป็นเหตุเจริญอย่างประเสริฐ ชื่อว่าเป็นผู้ถือเอาสิ่งที่เป็น<br>
  สาระ และถือเอาสิ่งที่ประเสริฐแห่งกาย<br>
  ธรรมเป็นเหตุเจริญ ๕ ประการ อะไรบ้าง คือ<br>
  ๑. ศรัทธา (ความเชื่อ)<br>
  ๒. ศีล (การรักษากาย วาจา ให้เรียบร้อย)<br>
  ๓. สุตะ (การสดับฟังหาความรู้)<br>
  ๔. จาคะ (การเสียสละ)<br>
  ๕. ปัญญา (ความรอบรู้)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๔.
    ทุติยวัฑฒิสูตร<br>
  ภิกษุทั้งหลาย อริยสาวกเมื่อเจริญด้วยธรรมเป็นเหตุเจริญ ๕ ประการนี้แล<br>
  ชื่อว่าย่อมเจริญด้วยธรรมเป็นเหตุเจริญอย่างประเสริฐ ชื่อว่าเป็นผู้ถือเอาแต่สิ่งที่เป็น<br>
  สาระ และถือเอาสิ่งที่ประเสริฐแห่งกาย<br>
  อริยสาวกใด เจริญด้วยศรัทธา<br>
  ศีล สุตะ จาคะ และปัญญา<br>
  อริยสาวกนั้น เป็นสัตบุรุษ<br>
  มีปัญญาเห็นประจักษ์<br>
  ชื่อว่าถือเอาแต่สิ่งที่เป็นสาระสำหรับตนไว้ได้<br>
  ในโลกนี้ทีเดียว<br>
  ปฐมวัฑฒิสูตรที่ ๓ จบ</p>
<p> ๔. ทุติยวัฑฒิสูตร<br>
  ว่าด้วยธรรมเป็นเหตุเจริญ สูตรที่ ๒<br>
  [๖๔] ภิกษุทั้งหลาย อริยสาวิกาเมื่อเจริญด้วยธรรมเป็นเหตุเจริญ ๕ ประการ<br>
  ชื่อว่าย่อมเจริญด้วยธรรมเป็นเหตุเจริญอย่างประเสริฐ ชื่อว่าเป็นผู้ถือเอาสิ่งที่เป็นสาระ<br>
  และถือเอาสิ่งที่ประเสริฐแห่งกาย<br>
  ธรรมเป็นเหตุเจริญ ๕ ประการ อะไรบ้าง คือ<br>
  ๑. ศรัทธา ๒. ศีล<br>
  ๓. สุตะ ๔. จาคะ<br>
  ๕. ปัญญา<br>
  ภิกษุทั้งหลาย อริยสาวิกาเมื่อเจริญด้วยธรรมเป็นเหตุเจริญ ๕ ประการนี้แล<br>
  ชื่อว่าย่อมเจริญด้วยธรรมเป็นเหตุเจริญอย่างประเสริฐ ชื่อว่าเป็นผู้ถือเอาสิ่งที่เป็น<br>
  สาระ และถือเอาสิ่งที่ประเสริฐแห่งกาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๕.
    สากัจฉสูตร<br>
  อริยสาวิกาใด เจริญด้วยศรัทธา<br>
  ศีล สุตะ จาคะ และปัญญา<br>
  อริยสาวิกานั้น เป็นผู้มีศีล เป็นอุบาสิกา<br>
  ชื่อว่าถือเอาสิ่งที่เป็นสาระสำหรับตนไว้ได้<br>
  ในโลกนี้ทีเดียว<br>
  ทุติยวัฑฒิสูตรที่ ๔ จบ</p>
<p> ๕. สากัจฉสูตร<br>
  ว่าด้วยภิกษุผู้ควรสนทนาด้วย<br>
  [๖๕] ภิกษุทั้งหลาย ภิกษุผู้ประกอบด้วยธรรม ๕ ประการ เป็นผู้สมควร<br>
  ที่เพื่อนพรหมจารีทั้งหลายจะสนทนาด้วย<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
  ๑. ตนเองเป็นผู้ถึงพร้อมด้วยศีล และตอบปัญหาที่มาในเรื่องสีลสัมปทาได้<br>
  ๒. ตนเองเป็นผู้ถึงพร้อมด้วยสมาธิ และตอบปัญหาที่มาในเรื่องสมาธิ-<br>
  สัมปทาได้<br>
  ๓. ตนเองเป็นผู้ถึงพร้อมด้วยปัญญา และตอบปัญหาที่มาในเรื่องปัญญา-<br>
  สัมปทาได้<br>
  ๔. ตนเองเป็นผู้ถึงพร้อมด้วยวิมุตติ และตอบปัญหาที่มาในเรื่องวิมุตติ-<br>
  สัมปทาได้<br>
  ๕. ตนเองเป็นผู้ถึงพร้อมด้วยวิมุตติญาณทัสสนะ และตอบปัญหาที่มา<br>
  ในเรื่องวิมุตติญาณทัสสนสัมปทาได้<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้สมควรที่<br>
  เพื่อนพรหมจารีทั้งหลายจะสนทนาด้วย<br>
  สากัจฉสูตรที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๖.
    สาชีวสูตร<br>
  ๖. สาชีวสูตร<br>
  ว่าด้วยภิกษุผู้ควรแก่สาชีพ๑<br>
  [๖๖] ภิกษุทั้งหลาย ภิกษุผู้ประกอบด้วยธรรม ๕ ประการ เป็นผู้ควรแก่<br>
  สาชีพของเพื่อนพรหมจารีทั้งหลาย<br>
  ธรรม ๕ ประการ อะไรบ้าง<br>
  ภิกษุในธรรมวินัยนี้<br>
  ๑. ตนเองเป็นผู้ถึงพร้อมด้วยศีล และตอบปัญหาที่ตั้งขึ้นถามในเรื่อง<br>
  สีลสัมปทาได้<br>
  ๒. ตนเองเป็นผู้ถึงพร้อมด้วยสมาธิ และตอบปัญหาที่ตั้งขึ้นถามในเรื่อง<br>
  สมาธิสัมปทาได้<br>
  ๓. ตนเองเป็นผู้ถึงพร้อมด้วยปัญญา และตอบปัญหาที่ตั้งขึ้นถามในเรื่อง<br>
  ปัญญาสัมปทาได้<br>
  ๔. ตนเองเป็นผู้ถึงพร้อมด้วยวิมุตติ และตอบปัญหาที่ตั้งขึ้นถามใน<br>
  เรื่องวิมุตติสัมปทาได้<br>
  ๕. ตนเองเป็นผู้ถึงพร้อมด้วยวิมุตติญาณทัสสนะ และตอบปัญหาที่ตั้ง<br>
  ขึ้นถามในเรื่องวิมุตติญาณทัสสนสัมปทาได้<br>
  ภิกษุทั้งหลาย ภิกษุประกอบด้วยธรรม ๕ ประการนี้แล เป็นผู้ควรแก่สาชีพ<br>
  ของเพื่อนพรหมจารีทั้งหลาย<br>
  สาชีวสูตรที่ ๖ จบ<br><br>เชิงอรรถ :<br>
  ๑ สาชีพ ในที่นี้หมายถึงการถามปัญหา และการตอบปัญหา เพราะเพื่อนพรหมจารีทั้งหลายจะอยู่ร่วมกันได้<br>
  ก็ด้วยอาศัยความเอื้อเฟื้อเกื้อกูลกันมีข้อสงสัยก็ถามกัน แก้ปัญหาให้กัน (องฺ.ปญฺจก.อ.๓/๖๖/๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๗.
    ปฐมอิทธิปาทสูตร<br>
  ๗. ปฐมอิทธิปาทสูตร<br>
  ว่าด้วยอิทธิบาท สูตรที่ ๑<br>
  [๖๗] ภิกษุทั้งหลาย ภิกษุหรือภิกษุณีรูปใดรูปหนึ่งเจริญทำให้มากซึ่งธรรม<br>
  ๕ ประการ ภิกษุหรือภิกษุณีรูปนั้นพึงหวังได้ผลอย่าง ๑ ใน ๒ อย่าง คือ อรหัตตผล<br>
  ในปัจจุบัน หรือเมื่อยังมีอุปาทานเหลืออยู่ ก็จักเป็นอนาคามี<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้เจริญ<br>
  ๑. อิทธิบาทที่ประกอบด้วยฉันทสมาธิและปธานสังขาร๑<br>
  ๒. อิทธิบาทที่ประกอบด้วยวิริยสมาธิและปธานสังขาร<br>
  ๓. อิทธิบาทที่ประกอบด้วยจิตตสมาธิและปธานสังขาร<br>
  ๔. อิทธิบาทที่ประกอบด้วยวีมังสาสมาธิและปธานสังขาร<br>
  ๕. ความขะมักเขม้น๒<br>
  ภิกษุทั้งหลาย ภิกษุหรือภิกษุณีรูปใดรูปหนึ่งเจริญทำให้มากซึ่งธรรม ๕ ประการ<br>
  นี้แล ภิกษุหรือภิกษุณีรูปนั้นพึงหวังได้ผลอย่าง ๑ ใน ๒ อย่าง คือ อรหัตตผลใน<br>
  ปัจจุบัน หรือเมื่อยังมีอุปาทานเหลืออยู่ ก็จักเป็นอนาคามี<br>
  ปฐมอิทธิปาทสูตรที่ ๗ จบ<br><br>เชิงอรรถ :<br>
  ๑ ฉันทสมาธิ หมายถึงสมาธิที่เกิดจากฉันทะ<br>
  ปธานสังขาร หมายถึงความเพียรที่มุ่งมั่น วิริยสมาธิ จิตตสมาธิและวีมังสาสมาธิ
  ก็มีอรรถาธิบายเช่นเดียวกัน<br>
  เป็นทั้งโลกิยะและโลกุตตระ (องฺ.เอกก.อ. ๑/๓๘๙-๔๐๑/๔๔๕)<br>
  ๒ ความขะมักเขม้น (อุสฺโสฬฺหิ) หมายถึงอธิมัตตวิริยะ (ความเพียรชั้นสูง) (องฺ.ปญฺจก.อ.
  ๓/๖๗-๗๐/๓๓)<br>
  และดู องฺ.จตุกฺก. (แปล) ๒๑/๙๓/๑๔๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๘.
    ทุติยอิทธิปาทสูตร<br>
  ๘. ทุติยอิทธิปาทสูตร<br>
  ว่าด้วยอิทธิบาท สูตรที่ ๒<br>
  [๖๘] ภิกษุทั้งหลาย ก่อนจะตรัสรู้ เราเป็นพระโพธิสัตว์ ยังไม่ได้ตรัสรู้<br>
  ได้เจริญทำให้มากซึ่งธรรม ๕ ประการ<br>
  ธรรม ๕ ประการ อะไรบ้าง คือ<br>
  เราได้เจริญ<br>
  ๑. อิทธิบาทที่ประกอบด้วยฉันทสมาธิและปธานสังขาร<br>
  ๒. อิทธิบาทที่ประกอบด้วยวิริยสมาธิและปธานสังขาร<br>
  ๓. อิทธิบาทที่ประกอบด้วยจิตตสมาธิและปธานสังขาร<br>
  ๔. อิทธิบาทที่ประกอบด้วยวีมังสาสมาธิและปธานสังขาร<br>
  ๕. ความขะมักเขม้น<br>
  ภิกษุทั้งหลาย เพราะได้เจริญทำให้มากซึ่งธรรมมีความขะมักเขม้นเป็นที่ ๕ นี้<br>
  เราจึงได้น้อมจิตไปเพื่อทำให้แจ้งธรรมที่จะพึงทำให้แจ้งด้วยปัญญาอันยิ่งใดๆเมื่อมีเหตุ๑<br>
  เราจึงบรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
  ถ้าเรานั้นพึงหวังว่า เราพึงแสดงฤทธิ์ได้หลายอย่าง คือ คนเดียวแสดงเป็น<br>
  หลายคนก็ได้ ฯลฯ๒ ใช้อำนาจทางกายไปจนถึงพรหมโลกก็ได้ เมื่อมีเหตุ เราจึง<br>
  บรรลุความเป็นผู้เหมาะสมที่จะประจักษ์ชัดในธรรมนั้น ๆ<br>
  ถ้าเรานั้นพึงหวังว่า ฯลฯ เราพึงทำให้แจ้งเจโตวิมุตติ ปัญญาวิมุตติ อันไม่มี<br>
  อาสวะ เพราะอาสวะสิ้นไป ด้วยปัญญาอันยิ่งเองเข้าถึงอยู่ในปัจจุบัน เมื่อมีเหตุ
  เรา<br>
  จึงบรรลุความเป็นผู้เหมาะสมที่จะประจักษ์ชัดในธรรมนั้น ๆ๓<br>
  ทุติยอิทธิปาทสูตรที่ ๘ จบ<br><br>เชิงอรรถ :<br>
  ๑ ดูเชิงอรรถที่ ๑ ข้อ ๒๓ (อุปกิเลสสูตร) หน้า ๒๘ ในเล่มนี้<br>
  ๒ ฯลฯ ที่ปรากฏในสูตรนี้ ดูความเต็มในข้อ ๒๓ (อุปกิเลสสูตร) หน้า ๒๘-๓๐ ในเล่มนี้<br>
  ๓ ในสูตรนี้นอกจากพระองค์จะทรงแสดงอิทธิบาทที่เป็นเหตุให้พระองค์บรรลุปฏิเวธที่ควงไม้โพธิ์แล้ว
  ยังได้<br>
  ทรงแสดงอภิญญา ๔ ประการที่พระองค์บรรลุ เพิ่มเติมอีกด้วย (องฺ.ปญฺจก.อ. ๓/๖๗-๗๐/๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค ๙.
    นิพพิทาสูตร<br>
  ๙. นิพพิทาสูตร๑<br>
  ว่าด้วยความเบื่อหน่าย<br>
  [๖๙] ภิกษุทั้งหลาย ธรรม ๕ ประการนี้ ที่บุคคลเจริญทำให้มากแล้ว<br>
  ย่อมเป็นไปเพื่อความเบื่อหน่าย เพื่อคลายกำหนัด เพื่อดับ เพื่อสงบระงับ เพื่อรู้ยิ่ง<br>
  เพื่อตรัสรู้ เพื่อนิพพาน โดยส่วนเดียว<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
  ๑. พิจารณาเห็นความไม่งามในกายอยู่<br>
  ๒. กำหนดหมายความปฏิกูลในอาหาร<br>
  ๓. กำหนดหมายความไม่น่าเพลิดเพลินในโลกทั้งปวง<br>
  ๔. พิจารณาเห็นความไม่เที่ยงในสังขารทั้งปวง<br>
  ๕. เข้าไปตั้งมรณสัญญาไว้ในภายใน<br>
  ภิกษุทั้งหลาย ธรรม ๕ ประการนี้แล ที่บุคคลเจริญ ทำให้มากแล้ว ย่อมเป็น<br>
  ไปเพื่อความเบื่อหน่าย เพื่อคลายกำหนัด เพื่อดับ เพื่อสงบระงับ เพื่อรู้ยิ่ง เพื่อตรัสรู้<br>
  เพื่อนิพพาน โดยส่วนเดียว<br>
  นิพพิทาสูตรที่ ๙ จบ<br><br>เชิงอรรถ :<br>
  ๑ นิพพิทาสูตร และอาสวักขยสูตร นี้ พระผู้มีพระภาคตรัสมุ่งถึงวิปัสสนากัมมัฏฐาน
  (องฺ.ปญฺจก.อ. ๓/๖๗-<br>
  ๗๐/๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๒. สัญญาวรรค รวมพระสูตรที่มีในวรรค<br>
  ๑๐. อาสวักขยสูตร<br>
  ว่าด้วยธรรมที่ทำให้สิ้นอาสวะ<br>
  [๗๐] ภิกษุทั้งหลาย ธรรม ๕ ประการนี้ ที่บุคคลเจริญทำให้มากแล้ว<br>
  ย่อมเป็นไปเพื่อความสิ้นอาสวะทั้งหลาย<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
  ๑. พิจารณาเห็นความไม่งามในกายอยู่<br>
  ๒. กำหนดหมายความปฏิกูลในอาหาร<br>
  ๓. กำหนดความไม่น่าเพลิดเพลินในโลกทั้งปวง<br>
  ๔. พิจารณาเห็นความไม่เที่ยงในสังขารทั้งปวง<br>
  ๕. เข้าไปตั้งมรณสัญญาไว้ในภายใน<br>
  ภิกษุทั้งหลาย ธรรม ๕ ประการนี้แล ที่บุคคลเจริญทำให้มากแล้ว ย่อมเป็นไป<br>
  เพื่อความสิ้นอาสวะทั้งหลาย<br>
  อาสวักขยสูตรที่ ๑๐ จบ<br>
  สัญญาวรรคที่ ๒ จบ</p>
<p> รวมพระสูตรที่มีในวรรคนี้ คือ<br>
<br>
   ๑. ปฐมสัญญาสูตร   ๒. ทุติยสัญญาสูตร<br>
   ๓. ปฐมวัฑฒิสูตร  ๔. ทุติยวัฑฒิสูตร<br>
   ๕. สากัจฉสูตร  ๖. สาชีวสูตร<br>
   ๗. ปฐมอิทธิปาทสูตร  ๘. ทุติยอิทธิปาทสูตร<br>
   ๙. นิพพิทาสูตร ๑๐. อาสวักขยสูตร<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๑.
    ปฐมเจโตวิมุตติผลสูตร<br>
  ๓. โยธาชีววรรค<br>
  หมวดว่าด้วยนักรบอาชีพ</p>
<p> ๑. ปฐมเจโตวิมุตติผลสูตร<br>
  ว่าด้วยธรรมมีเจโตวิมุตติเป็นผล สูตรที่ ๑<br>
  [๗๑] พระผู้มีพระภาคตรัสว่า ภิกษุทั้งหลาย ธรรม ๕ ประการนี้ ที่บุคคล<br>
  เจริญทำให้มากแล้ว ย่อมมีเจโตวิมุตติเป็นผล มีเจโตวิมุตติเป็นผลานิสงส์ ย่อมมี<br>
  ปัญญาวิมุตติเป็นผล มีปัญญาวิมุตติเป็นผลานิสงส์<br>
  ธรรม ๕ ประการ อะไรบ้าง คือ<br>
  ภิกษุในธรรมวินัยนี้<br>
  ๑. พิจารณาเห็นความไม่งามในกายอยู่<br>
  ๒. กำหนดหมายความปฏิกูลในอาหาร<br>
  ๓. กำหนดความไม่น่าเพลิดเพลินในโลกทั้งปวง<br>
  ๔. พิจารณาเห็นความไม่เที่ยงในสังขารทั้งปวง<br>
  ๕. เข้าไปตั้งมรณสัญญาไว้ในภายใน<br>
  ภิกษุทั้งหลาย ธรรม ๕ ประการนี้แล ที่บุคคลเจริญทำให้มากแล้ว ย่อมมี<br>
  เจโตวิมุตติเป็นผล มีเจโตวิมุตติเป็นผลานิสงส์ ย่อมมีปัญญาวิมุตติเป็นผล<br>
  มีปัญญาวิมุตติเป็นผลานิสงส์<br>
  เมื่อใด ภิกษุมีเจโตวิมุตติ และปัญญาวิมุตติ เมื่อนั้น ภิกษุนี้เราเรียกว่า<br>
  เป็นผู้ถอนลิ่มสลักขึ้นได้ บ้าง ว่า เป็นผู้รื้อเครื่องแวดล้อมได้ บ้าง ว่า
  เป็นผู้ถอน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๑๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๑.
    ปฐมเจโตวิมุตติผลสูตร<br>
  เสาระเนียดขึ้นได้ บ้าง ว่า เป็นผู้ถอดกลอนออกได้ บ้าง ว่า เป็นผู้ไกลจากข้าศึก<br>
  ปลดธงลงได้ ปลงภาระลงได้๑ ไม่ประกอบด้วยวัฏฏะ บ้าง<br>
  ภิกษุชื่อว่าเป็นผู้ถอนลิ่มสลักขึ้นได้ เป็นอย่างไร<br>
  คือ ภิกษุในธรรมวินัยนี้เป็นผู้ละอวิชชาได้หมดสิ้น ตัดรากถอนโคน เหมือน<br>
  ต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไปไม่ได้
  ภิกษุ<br>
  ชื่อว่าเป็นผู้ถอนลิ่มสลักขึ้นได้ เป็นอย่างนี้แล<br>
  ภิกษุชื่อว่าเป็นผู้รื้อเครื่องแวดล้อมได้ เป็นอย่างไร<br>
  คือ ภิกษุในธรรมวินัยนี้เป็นผู้ละชาติสงสารซึ่งเป็นเหตุให้เกิดในภพใหม่ได้หมดสิ้น<br>
  ตัดรากถอนโคน เหมือนต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี<br>
  เกิดขึ้นต่อไปไม่ได้ ภิกษุชื่อว่าเป็นผู้รื้อเครื่องแวดล้อมได้ เป็นอย่างนี้แล<br>
  ภิกษุชื่อว่าเป็นผู้ถอนเสาระเนียดขึ้นได้ เป็นอย่างไร<br>
  คือ ภิกษุในธรรมวินัยนี้เป็นผู้ละตัณหาได้หมดสิ้น ตัดรากถอนโคน เหมือน<br>
  ต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไปไม่ได้
  ภิกษุ<br>
  ชื่อว่าเป็นผู้ถอนเสาระเนียดขึ้นได้ เป็นอย่างนี้แล<br>
  ภิกษุชื่อว่าเป็นผู้ถอดกลอนออกได้ เป็นอย่างไร<br>
  คือ ภิกษุในธรรมวินัยนี้เป็นผู้ละโอรัมภาคิยสังโยชน์ (สังโยชน์เบื้องต่ำ) ๕<br>
  ประการได้หมดสิ้น ตัดรากถอนโคน เหมือนต้นตาลที่ถูกตัดรากถอนโคนไปแล้ว<br>
  เหลือแต่พื้นที่ ทำให้ไม่มี เกิดขึ้นต่อไปไม่ได้ ภิกษุชื่อว่าเป็นผู้ถอดกลอนออกได้<br>
  เป็นอย่างนี้แล<br><br>เชิงอรรถ :<br>
  ๑ ธง ในที่นี้หมายถึงมานะ(ความถือตัว) ภาระ ในที่นี้หมายถึงขันธมาร(มารคือขันธ์
  ๕) อภิสังขารมาร(มารคือ<br>
  อภิสังขาร = เครื่องปรุงแต่งกรรม) และกิเลสมาร(มารคือกิเลส) (องฺ.ปญฺจก.อ. ๓/๗๑/๓๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๒.
    ทุติยเจโตวิมุตติผลสูตร<br>
  ภิกษุชื่อว่าเป็นผู้ไกลจากข้าศึก ปลดธงลงได้ ปลงภาระลงได้ ไม่ประกอบ<br>
  ด้วยวัฏฏะ เป็นอย่างไร<br>
  คือ ภิกษุในธรรมวินัยนี้เป็นผู้ละอัสมิมานะ๑ได้หมดสิ้น ตัดรากถอนโคน<br>
  เหมือนต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไป<br>
  ไม่ได้ ภิกษุทั้งหลาย ภิกษุชื่อว่าเป็นผู้ไกลจากข้าศึก ปลดธงลงได้ ปลงภาระลงได้<br>
  ไม่ประกอบด้วยวัฏฏะ เป็นอย่างนี้แล<br>
  ปฐมเจโตวิมุตติผลสูตรที่ ๑ จบ</p>
<p> ๒. ทุติยเจโตวิมุตติผลสูตร<br>
  ว่าด้วยธรรมมีเจโตวิมุตติเป็นผล สูตรที่ ๒<br>
  [๗๒] ภิกษุทั้งหลาย ธรรม ๕ ประการนี้ ที่บุคคลเจริญทำให้มากแล้ว<br>
  ย่อมมีเจโตวิมุตติเป็นผล มีเจโตวิมุตติเป็นผลานิสงส์ ย่อมมีปัญญาวิมุตติเป็นผล<br>
  มีปัญญาวิมุตติเป็นผลานิสงส์<br>
  ธรรม ๕ ประการ อะไรบ้าง คือ<br>
  ๑. อนิจจสัญญา (กำหนดหมายความไม่เที่ยงแห่งสังขาร)<br>
  ๒. อนิจเจ ทุกขสัญญา (กำหนดหมายความเป็นทุกข์ในความไม่เที่ยง<br>
  แห่งสังขาร)<br>
  ๓. ทุกเข อนัตตสัญญา (กำหนดหมายความเป็นอนัตตาในความเป็นทุกข์)<br><br>เชิงอรรถ :<br>
  ๑ อัสมิมานะ หมายถึงความถือตัวว่าเป็นอย่างนั้นอย่างนี้ มี ๙ ประการ คือ (๑) เป็นผู้เลิศกว่าเขาถือตัวว่า<br>
  เลิศกว่าเขา (๒) เป็นผู้เลิศกว่าเขาถือตัวว่าเสมอเขา (๓) เป็นผู้เลิศว่าเขาถือตัวว่าด้อยกว่าเขา
  (๔) เป็นผู้<br>
  เสมอเขาถือตัวว่าเลิศกว่าเขา (๕) เป็นผู้เสมอเขาถือตัวว่าเสมอเขา (๖) เป็นผู้เสมอเขาถือตัวว่าด้อยกว่าเขา<br>
  (๗) เป็นผู้ด้อยกว่าเขาถือตัวว่าเลิศกว่าเขา (๘) เป็นผู้ด้อยกว่าเขาถือตัวว่าเสมอเขา
  (๙) เป็นผู้ด้อยกว่า<br>
  เขาถือตัวว่าด้อยกว่าเขา (ตามนัย องฺ.เอกก.อ. ๑/๕๗๔/๔๗๓) และดู ขุ.ม. (แปล) ๒๙/๑๗๘/๕๐๘,
  อภิ.วิ.<br>
  (แปล) ๓๕/๙๖๒/๖๑๖-๖๑๗<br>
  แต่ในที่นี้หมายถึงความสำคัญ ความพอใจ ความเข้าใจว่า รูป เวทนา สัญญา สังขาร และวิญญาณ<br>
  เป็น เรา (องฺ.ปญฺจก.ฏีกา ๓/๗๑-๗๒/๓๔) และดู อภิ.วิ. (แปล) ๓๕/๘๘๓/๕๕๙<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๒.
    ทุติยเจโตวิมูตติผลสูตร<br>
  ๔. ปหานสัญญา(กำหนดหมายเพื่อละอกุศลวิตกและบาปธรรมทั้งหลาย)<br>
  ๕. วิราคสัญญา (กำหนดหมายวิราคะว่าเป็นธรรมละเอียดประณีต)<br>
  ภิกษุทั้งหลาย ธรรม ๕ ประการนี้แล ที่บุคคลเจริญทำให้มากแล้ว ย่อมมี<br>
  เจโตวิมุตติเป็นผล มีเจโตวิมุตติเป็นผลานิสงส์ ย่อมมีปัญญาวิมุตติเป็นผล มีปัญญา-<br>
  วิมุตติเป็นผลานิสงส์<br>
  เมื่อใด ภิกษุมีเจโตวิมุตติ และปัญญาวิมุตติ เมื่อนั้น ภิกษุนี้เราเรียกว่า เป็นผู้<br>
  ถอนลิ่มสลักขึ้นได้ บ้าง ว่า เป็นผู้รื้อเครื่องแวดล้อมได้ บ้าง ว่า เป็นผู้ถอนเสาระ<br>
  เนียดขึ้นได้ บ้าง ว่า เป็นผู้ถอดกลอนออกได้ บ้าง ว่า เป็นผู้ไกลจากข้าศึก<br>
  ปลดธงลงได้ ปลงภาระลงได้ ไม่ประกอบด้วยวัฏฏะ บ้าง<br>
  ภิกษุชื่อว่าเป็นผู้ถอนลิ่มสลักขึ้นได้ เป็นอย่างไร<br>
  คือ ภิกษุในธรรมวินัยนี้เป็นผู้ละอวิชชาได้หมดสิ้น ตัดรากถอนโคน เหมือน<br>
  ต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไปไม่ได้
  ภิกษุ<br>
  ชื่อว่าเป็นผู้ถอนลิ่มสลักขึ้นได้ เป็นอย่างนี้แล<br>
  ภิกษุชื่อว่าเป็นผู้รื้อเครื่องแวดล้อมได้ เป็นอย่างไร<br>
  คือ ภิกษุในธรรมวินัยนี้เป็นผู้ละชาติสงสารซึ่งเป็นเหตุให้เกิดในภพใหม่ได้หมดสิ้น<br>
  ตัดรากถอนโคน เหมือนต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี<br>
  เกิดขึ้นต่อไปไม่ได้ ภิกษุชื่อว่าเป็นผู้รื้อเครื่องแวดล้อมได้ เป็นอย่างนี้แล<br>
  ภิกษุชื่อว่าเป็นผู้ถอนเสาระเนียดขึ้นได้ เป็นอย่างไร<br>
  คือ ภิกษุในธรรมวินัยนี้เป็นผู้ละตัณหาได้หมดสิ้น ตัดรากถอนโคน เหมือน<br>
  ต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไปไม่ได้
  ภิกษุ<br>
  ชื่อว่าเป็นผู้ถอนเสาระเนียดขึ้นได้ เป็นอย่างนี้แล<br>
  ภิกษุชื่อว่าเป็นผู้ถอดกลอนออกได้ เป็นอย่างไร<br>
  คือ ภิกษุในธรรมวินัยนี้เป็นผู้ละโอรัมภาคิยสังโยชน์ ๕ ประการได้หมดสิ้น<br>
  ตัดรากถอนโคน เหมือนต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี<br>
  เกิดขึ้นต่อไปไม่ได้ ภิกษุชื่อว่าเป็นผู้ถอดกลอนออกได้ เป็นอย่างนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๓.
    ปฐมธัมมวิหารีสูตร<br>
  ภิกษุชื่อว่าเป็นผู้ไกลจากข้าศึก ปลดธงลงได้ ปลงภาระลงได้ ไม่ประกอบ<br>
  ด้วยวัฏฏะ เป็นอย่างไร<br>
  คือ ภิกษุในธรรมวินัยนี้เป็นผู้ละอัสมิมานะได้หมดสิ้น ตัดรากถอนโคน เหมือน<br>
  ต้นตาลที่ถูกตัดรากถอนโคนไปแล้วเหลือแต่พื้นที่ ทำให้ไม่มี เกิดขึ้นต่อไปไม่ได้
  ภิกษุ<br>
  ทั้งหลาย ภิกษุชื่อว่าเป็นผู้ไกลจากข้าศึก ปลดธงลงได้ ปลงภาระลงได้ ไม่ประกอบ<br>
  ด้วยวัฏฏะ เป็นอย่างนี้แล<br>
  ทุติยเจโตวิมุตติผลสูตรที่ ๒ จบ</p>
<p> ๓. ปฐมธัมมวิหารีสูตร<br>
  ว่าด้วยบุคคลผู้อยู่ด้วยธรรม สูตรที่ ๑<br>
  [๗๓] ครั้งนั้น ภิกษุรูปหนึ่ง เข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่ง ณ ที่สมควร ได้ทูลถามพระผู้มีพระภาคดังนี้ว่า<br>
  ข้าแต่พระองค์ผู้เจริญ พระองค์ตรัสว่า ผู้อยู่ด้วยธรรม ผู้อยู่ด้วยธรรม ภิกษุ<br>
  ชื่อว่าเป็นผู้อยู่ด้วยธรรม ด้วยเหตุเท่าไรหนอ<br>
  พระผู้มีพระภาคตรัสว่า<br>
  ๑. ภิกษุในธรรมวินัยนี้เรียนธรรม คือ สุตตะ เคยยะ เวยยากรณะ คาถา<br>
  อุทาน อิติวุตตกะ ชาตกะ อัพภูตธรรม และเวทัลละ เธอปล่อยให้<br>
  วันคืนล่วงเลยไป ละการหลีกเร้นอยู่ ไม่ประกอบความสงบใจภายใน<br>
  เพราะการเรียนธรรมนั้น ภิกษุนี้เราเรียกว่าเป็นผู้มากด้วยการเรียน<br>
  ธรรม ไม่เรียกว่าเป็นผู้อยู่ด้วยธรรม<br>
  ๒. ภิกษุในธรรมวินัยนี้แสดงธรรมตามที่ตนได้สดับมา ตามที่ตนได้<br>
  เรียนมาแก่ผู้อื่นโดยพิสดาร เธอปล่อยให้วันคืนล่วงเลยไป ละการ<br>
  หลีกเร้นอยู่ ไม่ประกอบความสงบใจภายใน เพราะการแสดงธรรมนั้น<br>
  ภิกษุนี้เราเรียกว่าเป็นผู้มากด้วยการแสดงธรรม ไม่เรียกว่าเป็นผู้อยู่<br>
  ด้วยธรรม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๓.
    ปฐมธัมมวิหารีสูตร<br>
  ๓. ภิกษุในธรรมวินัยนี้สาธยายธรรมตามที่ตนได้สดับมา ตามที่ตนได้<br>
  เรียนมา แก่ผู้อื่นโดยพิสดาร เธอปล่อยให้วันคืนล่วงเลยไป ละการ<br>
  หลีกเร้นอยู่ ไม่ประกอบความสงบใจภายใน เพราะการสาธยายธรรมนั้น<br>
  ภิกษุนี้เราเรียกว่าเป็นผู้มากด้วยการสาธยายธรรม ไม่เรียกว่าเป็นผู้<br>
  อยู่ด้วยธรรม<br>
  ๔. ภิกษุในธรรมวินัยนี้ตรึกตาม ตรองตาม เพ่งตามด้วยใจซึ่งธรรม<br>
  ตามที่ตนได้สดับมา ตามที่ตนได้เรียนมา เธอปล่อยให้วันคืนล่วง<br>
  เลยไป ละการหลีกเร้นอยู่ ไม่ประกอบความสงบใจภายใน เพราะ<br>
  การตรึกตามธรรมนั้น ภิกษุนี้เราเรียกว่าเป็นผู้มากด้วยการตรึกธรรม<br>
  ไม่เรียกว่าเป็นผู้อยู่ด้วยธรรม<br>
  ๕. ภิกษุในธรรมวินัยนี้เรียนธรรม คือ สุตตะ เคยยะ เวยยากรณะ คาถา<br>
  อุทาน อิติวุตตกะ ชาตกะ อัพภูตธรรม และเวทัลละ เธอไม่ปล่อย<br>
  ให้วันคืนล่วงเลยไป ไม่ละการหลีกเร้นอยู่ ตามประกอบความสงบใจ<br>
  ภายใน เพราะการเรียนธรรมนั้น ภิกษุชื่อว่าเป็นผู้อยู่ด้วยธรรม<br>
  อย่างนี้แล<br>
  เราแสดงภิกษุผู้มากด้วยการเรียนธรรม ผู้มากด้วยการแสดงธรรม ผู้มากด้วย<br>
  การสาธยายธรรม ผู้มากด้วยการตรึกธรรม ผู้อยู่ด้วยธรรม ด้วยประการฉะนี้แล ภิกษุ<br>
  กิจใดที่ศาสดาผู้หวังประโยชน์เกื้อกูล อนุเคราะห์ อาศัยความเอ็นดู พึงทำแก่สาวก<br>
  ทั้งหลาย กิจนั้น เราได้ทำแล้วแก่เธอทั้งหลาย ภิกษุ นั่นโคนไม้ นั่นเรือนว่าง๑
  เธอจง<br>
  เพ่ง๒ อย่าประมาท อย่าเป็นผู้มีวิปปฏิสาร(ความร้อนใจ)ในภายหลังเลย นี้เป็น<br>
  อนุสาสนีของเราเพื่อเธอทั้งหลาย<br>
  ปฐมธัมมวิหารีสูตรที่ ๓ จบ<br><br>เชิงอรรถ :<br>
  ๑ คำว่า นั่นโคนไม้ นั่นเรือนว่าง นี้ พระผู้มีพระภาคตรัสมอบมรดก คือเสนาสนะ หรือสถานที่ที่สงัด<br>
  ปราศจากคน เหมาะแก่การบำเพ็ญความเพียรแก่ภิกษุ (องฺ.ปญฺจก.อ. ๓/๗๓/๓๖)<br>
  ๒ เพ่ง ในที่นี้หมายถึงเจริญสมถกัมมัฏฐานโดยเพ่งอารมณ์กัมมัฏฐาน ๓๘ ประการ และเจริญวิปัสสนากัมมัฏฐาน<br>
  โดยเพ่งขันธ์ ๕ อายตนะ ๑๒ เป็นต้น ว่าเป็นสภาวะไม่เที่ยง เป็นต้น (องฺ.ปญฺจก.อ.
  ๓/๗๓/๓๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๔.
    ปฐมธัมมวิหารีสูตร<br>
  ๔. ทุติยธัมมวิหารีสูตร<br>
  ว่าด้วยบุคคลผู้อยู่ด้วยธรรม สูตรที่ ๒<br>
  [๗๔] ครั้งนั้น ภิกษุรูปหนึ่งเข้าไปเฝ้าพระผู้มีพระภาคถึงที่ประทับ ถวาย<br>
  อภิวาทแล้วนั่ง ณ ที่สมควร ได้ทูลถามพระผู้มีพระภาคว่า<br>
  ข้าแต่พระองค์ผู้เจริญ พระองค์ตรัสว่า ผู้อยู่ด้วยธรรม ผู้อยู่ด้วยธรรม ภิกษุ<br>
  ชื่อว่าเป็นผู้อยู่ด้วยธรรม ด้วยเหตุเท่าไรหนอ<br>
  พระผู้มีพระภาคตรัสว่า<br>
  ๑. ภิกษุในธรรมวินัยนี้เรียนธรรม คือ สุตตะ เคยยะ เวยยากรณะ คาถา<br>
  อุทาน อิติวุตตกะ ชาตกะ อัพภูตธรรม และเวทัลละ เธอย่อมไม่<br>
  ทราบเนื้อความของธรรมนั้นที่ยิ่งขึ้นไปด้วยปัญญา ภิกษุนี้เราเรียก<br>
  ว่าเป็นผู้มากด้วยการเรียนธรรม ไม่เรียกว่าเป็นผู้อยู่ด้วยธรรม<br>
  ฯลฯ๑<br>
  ๕. ภิกษุในธรรมวินัยนี้เรียนธรรม คือ สุตตะ เคยยะ เวยยากรณะ คาถา<br>
  อุทาน อิติวุตตกะ ชาตกะ อัพภูตธรรม และเวทัลละ เธอทราบ<br>
  เนื้อความของธรรมนั้นที่ยิ่งขึ้นไปด้วยปัญญา ภิกษุชื่อว่าเป็นผู้อยู่<br>
  ด้วยธรรม อย่างนี้แล<br>
  ภิกษุ ฯลฯ นี้เป็นอนุสาสนีของเราเพื่อเธอทั้งหลาย<br>
  ทุติยธัมมวิหารีสูตรที่ ๔ จบ<br><br>เชิงอรรถ :<br>
  ๑ ดูความเต็มในข้อ ๗๓ (ปฐมธัมมวิหารีสูตร)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๕.
    ปฐมโยธาชีวสูตร<br>
  ๕. ปฐมโยธาชีวสูตร<br>
  ว่าด้วยนักรบอาชีพ สูตรที่ ๑<br>
  [๗๕] ภิกษุทั้งหลาย นักรบอาชีพ ๕ จำพวกนี้ มีปรากฏอยู่ในโลก<br>
  นักรบอาชีพ ๕ จำพวกไหนบ้าง คือ<br>
  ๑. นักรบอาชีพบางคนในโลกนี้ พอเห็นฝุ่นฟุ้งขึ้นเท่านั้น ก็หยุดนิ่ง<br>
  หวั่นไหว ไม่สามารถเข้าสู่สมรภูมิได้ นักรบอาชีพบางคนแม้เช่นนี้<br>
  ก็มีอยู่ในโลกนี้ นี้คือนักรบอาชีพจำพวกที่ ๑ ซึ่งมีปรากฏอยู่ในโลก<br>
  ๒. นักรบอาชีพบางคนในโลกนี้ แม้เห็นฝุ่นฟุ้งขึ้นก็อดทนได้ แต่พอ<br>
  เห็นยอดธงของข้าศึกเท่านั้นก็หยุดนิ่ง หวั่นไหว ไม่สามารถเข้าสู่<br>
  สมรภูมิได้ นักรบอาชีพบางคนแม้เช่นนี้ก็มีอยู่ในโลกนี้ นี้คือนัก<br>
  รบอาชีพจำพวกที่ ๒ ซึ่งมีปรากฏอยู่ในโลก<br>
  ๓. นักรบอาชีพบางคนในโลกนี้ แม้เห็นฝุ่นฟุ้งขึ้นก็อดทนได้ แม้เห็น<br>
  ยอดธงของข้าศึกก็อดทนได้ แต่พอได้ยินเสียงกึกก้องของข้าศึก<br>
  เท่านั้น ก็หยุดนิ่ง หวั่นไหว ไม่สามารถเข้าสู่สมรภูมิได้ นักรบ<br>
  อาชีพบางคนแม้เช่นนี้ก็มีอยู่ในโลกนี้ นี้คือนักรบอาชีพจำพวกที่ ๓<br>
  ซึ่งมีปรากฏอยู่ในโลก<br>
  ๔. นักรบอาชีพบางคนในโลกนี้ แม้เห็นฝุ่นฟุ้งขึ้นก็อดทนได้ แม้<br>
  เห็นยอดธงของข้าศึกก็อดทนได้ แม้ได้ยินเสียงกึกก้องของข้าศึกก็<br>
  อดทนได้ แต่หวาดสะดุ้งต่อการประหารของข้าศึก นักรบอาชีพ<br>
  บางคน แม้เช่นนี้ ก็มีอยู่ในโลกนี้ นี้คือนักรบอาชีพจำพวกที่ ๔<br>
  ซึ่งมีปรากฏอยู่ในโลก<br>
  ๕. นักรบอาชีพบางคนในโลกนี้ แม้เห็นฝุ่นฟุ้งขึ้นก็อดทนได้ แม้เห็นยอด<br>
  ธงของข้าศึกก็อดทนได้ แม้ได้ยินเสียงกึกก้องของข้าศึกก็อดทนได้<br>
  อดทนต่อการประหารของข้าศึกได้ เขาชนะสงครามนั้นแล้ว เป็นผู้<br>
  พิชิตสงคราม ยึดครองค่ายสงครามนั้นไว้ได้ นักรบอาชีพบางคน<br>
  แม้เช่นนี้ก็มีอยู่ในโลกนี้ นี้คือนักรบอาชีพจำพวกที่ ๕ ซึ่งมีปรากฏ<br>
  อยู่ในโลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๕.
    ปฐมโยธาชีวสูตร<br>
  ภิกษุทั้งหลาย นักรบอาชีพ ๕ จำพวกนี้แล มีปรากฏอยู่ในโลก ฉันใด<br>
  ภิกษุทั้งหลาย บุคคลผู้เปรียบด้วยนักรบอาชีพ ๕ จำพวกนี้ มีปรากฏอยู่ใน<br>
  ภิกษุทั้งหลายก็ฉันนั้นเหมือนกัน<br>
  บุคคลผู้เปรียบด้วยนักรบอาชีพ ๕ จำพวกไหนบ้าง คือ<br>
  ๑. ภิกษุในธรรมวินัยนี้พอเห็นฝุ่นฟุ้งขึ้นเท่านั้น ก็หยุดนิ่ง๑ หวั่นไหว<br>
  ไม่สามารถสืบต่อพรหมจรรย์ได้ เปิดเผยความท้อแท้ในสิกขา<br>
  บอกคืนสิกขากลับมาเป็นคฤหัสถ์ อะไรชื่อว่าฝุ่นฟุ้งขึ้นสำหรับเธอ<br>
  คือ ภิกษุในธรรมวินัยนี้ได้ฟังว่า ในบ้านหรือนิคมโน้น มีหญิงหรือ<br>
  หญิงสาวรูปงาม น่าดู น่าเลื่อมใส มีฉวีวรรณผุดผ่องยิ่งนัก เธอได้<br>
  ฟังดังนั้นแล้ว ก็หยุดนิ่ง หวั่นไหว ไม่สามารถสืบต่อพรหมจรรย์ได้<br>
  เปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  นี้ชื่อว่าฝุ่นฟุ้งขึ้นสำหรับเธอ<br>
  เรากล่าวว่า ภิกษุนี้เปรียบเหมือนนักรบอาชีพที่พอเห็นฝุ่นฟุ้งขึ้นเท่านั้น ก็หยุดนิ่ง<br>
  หวั่นไหว ไม่สามารถเข้าสู่สมรภูมิได้ บุคคลบางคนแม้เช่นนี้ก็มีอยู่ในธรรมวินัยนี้
  นี้คือ<br>
  บุคคลผู้เปรียบด้วยนักรบอาชีพจำพวกที่ ๑ ซึ่งมีปรากฏอยู่ในภิกษุทั้งหลาย<br>
  ๒. ภิกษุในธรรมวินัยนี้แม้เห็นฝุ่นฟุ้งขึ้นก็อดทนได้ แต่พอเห็นยอดธง<br>
  ของข้าศึกเท่านั้น ก็หยุดนิ่ง หวั่นไหว ไม่สามารถสืบต่อพรหมจรรย์ได้<br>
  เปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  อะไรชื่อว่ายอดธงของข้าศึกสำหรับเธอ คือ ภิกษุในธรรมวินัยนี้<br>
  ไม่ได้ฟังว่า ในบ้านหรือนิคมชื่อโน้น มีหญิงหรือหญิงสาวรูปงาม<br>
  น่าดู น่าเลื่อมใส มีฉวีวรรณผุดผ่องยิ่งนัก แต่เธอได้เห็นด้วยตนเอง<br>
  ครั้นเห็นแล้ว ก็หยุดนิ่ง หวั่นไหว ไม่สามารถสืบต่อพรหมจรรย์ได้<br>
  เปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  นี้ชื่อว่ายอดธงข้าศึกสำหรับเธอ<br><br>เชิงอรรถ :<br>
  ๑ หยุดนิ่ง ในที่นี้หมายถึงจมดิ่งในมิจฉาวิตก(ความตรึกผิด) (องฺ.ปญฺจก.อ. ๓/๗๕/๓๗)
  และดู องฺ.ติก. (แปล)<br>
  ๒๐/๑๒๕/๓๗๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๕.
    ปฐมโยธาชีวสูตร<br>
  เรากล่าวว่าภิกษุนี้เปรียบเหมือนนักรบอาชีพที่เห็นฝุ่นฟุ้งขึ้นก็อดทนได้ แต่พอ<br>
  เห็นยอดธงของข้าศึกเท่านั้น ก็หยุดนิ่ง หวั่นไหว ไม่สามารถเข้าสู่สมรภูมิได้ บุคคล<br>
  บางคนแม้เช่นนี้ก็มีอยู่ในธรรมวินัยนี้ นี้คือบุคคลผู้เปรียบด้วยนักรบอาชีพจำพวก<br>
  ที่ ๒ ซึ่งมีปรากฏอยู่ในภิกษุทั้งหลาย<br>
  ๓. ภิกษุในธรรมวินัยนี้แม้เห็นฝุ่นฟุ้งขึ้นก็อดทนได้ แม้เห็นยอดธงของ<br>
  ข้าศึกก็อดทนได้ แต่พอได้ยินเสียงกึกก้องของข้าศึกเท่านั้น ก็หยุดนิ่ง<br>
  หวั่นไหว ไม่สามารถสืบต่อพรหมจรรย์ได้ เปิดเผยความท้อแท้ใน<br>
  สิกขา บอกคืนสิกขากลับมาเป็นคฤหัสถ์ อะไรชื่อว่าเสียงกึกก้อง<br>
  ของข้าศึกสำหรับเธอ คือ มาตุคามเข้าไปหาภิกษุในธรรมวินัยนี้<br>
  ผู้ไปสู่ป่า ไปสู่โคนไม้ หรือไปสู่เรือนว่าง แล้วยิ้มแย้ม ปราศรัย<br>
  กระซิกกระซี้ ยั่วยวน เธอถูกมาตุคามยิ้มแย้ม ปราศรัย กระซิก-<br>
  กระซี้ ยั่วยวนอยู่ ก็หยุดนิ่ง หวั่นไหว ไม่สามารถสืบต่อพรหมจรรย์ได้<br>
  เปิดเผยความท้อแท้ในสิกขา บอกคืนสิกขากลับมาเป็นคฤหัสถ์ นี้<br>
  ชื่อว่าเสียงกึกก้องของข้าศึกสำหรับเธอ<br>
  เรากล่าวว่าภิกษุนี้เปรียบเหมือนนักรบอาชีพที่แม้เห็นฝุ่นฟุ้งขึ้นก็อดทนได้ แม้เห็น<br>
  ยอดธงของข้าศึกก็อดทนได้ แต่พอได้ยินเสียงกึกก้องของข้าศึกเท่านั้น ก็หยุดนิ่ง<br>
  หวั่นไหว ไม่สามารถเข้าสู่สมรภูมิได้ บุคคลบางคนแม้เช่นนี้ก็มีอยู่ในธรมวินัยนี้<br>
  นี้คือบุคคลผู้เปรียบด้วยนักรบอาชีพจำพวกที่ ๓ ซึ่งมีปรากฏอยู่ในภิกษุทั้งหลาย<br>
  ๔. ภิกษุในธรรมวินัยนี้แม้เห็นฝุ่นฟุ้งขึ้นก็อดทนได้ แม้เห็นยอดธงของ<br>
  ข้าศึกก็อดทนได้ แม้ได้ยินเสียงกึกก้องของข้าศึกก็อดทนได้ แต่<br>
  หวาดสะดุ้งต่อการประหารของข้าศึก อะไรชื่อว่าการประหารสำหรับ<br>
  ข้าศึกของเธอ คือ มาตุคามเข้าไปหาภิกษุในธรรมวินัยนี้ผู้ไปสู่ป่า<br>
  ไปสู่โคนไม้ หรือไปสู่เรือนว่าง แล้วนั่งทับ๑ นอนทับ ข่มขืน เธอถูก<br>
  มาตุคามนั่งทับ นอนทับ ข่มขืนอยู่ ไม่บอกคืนสิกขา ไม่เปิดเผย<br><br>เชิงอรรถ :<br>
  ๑ นั่งทับ ในที่นี้หมายถึงใช้ทวารหนักและทวารเบานั่งทับองคชาตของภิกษุ อรรถกถาอธิบายว่า
  อิตฺถิยา<br>
  วจฺจมคฺเคน ตสฺส ภิกฺขุโน องฺคชาตํ อภินิสีเทนฺติ แปลว่า ให้องคชาตของภิกษุนั้นสอดเข้าไปทางทวารหนัก<br>
  ของหญิง (วิ.อ.๑/๕๘/๒๘๐) และดู วิ.มหา. (แปล) ๑/๕๘-๕๙/๔๕-๔๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๕.
    ปฐมโยธาชีวสูตร<br>
  ความท้อแท้๑ เสพเมถุนธรรม๒ นี้ชื่อว่าการประหารของข้าศึก<br>
  สำหรับเธอ<br>
  เรากล่าวว่าภิกษุนี้เปรียบเหมือนนักรบอาชีพที่แม้เห็นฝุ่นฟุ้งขึ้นก็อดทนได้ แม้<br>
  เห็นยอดธงของข้าศึกก็อดทนได้ แม้ได้ยินเสียงกึกก้องของข้าศึกก็อดทนได้ แต่หวาด<br>
  สะดุ้งต่อการประหารของข้าศึก บุคคลบางคนแม้เช่นนี้ก็มีอยู่ในธรรมวินัยนี้ นี้คือ<br>
  บุคคลผู้เปรียบด้วยนักรบอาชีพจำพวกที่ ๔ ซึ่งมีปรากฏอยู่ในภิกษุทั้งหลาย<br>
  ๕. ภิกษุในธรรมวินัยนี้แม้เห็นฝุ่นฟุ้งขึ้นก็อดทนได้ แม้เห็นยอดธงของ<br>
  ข้าศึกก็อดทนได้ แม้ได้ยินเสียงกึกก้องของข้าศึกก็อดทนได้ อดทน<br>
  ต่อการประหารของข้าศึกได้ ชนะสงครามแล้ว เป็นผู้พิชิตสงคราม<br>
  ยึดค่ายสงครามนั้นไว้ได้ อะไรชื่อว่าชัยชนะในสงครามสำหรับเธอ<br>
  คือ มาตุคามเข้าไปหาภิกษุในธรรมวินัยนี้ผู้ไปสู่ป่า ไปสู่โคนไม้ หรือ<br>
  ไปสู่เรือนว่าง แล้วนั่งทับ นอนทับ ข่มขืน เธอถูกมาตุคามนั่งทับ<br>
  นอนทับ ข่มขืนอยู่ ไม่พัวพัน แต่ปลดเปลื้อง หลีกออกได้ แล้วหลีก<br>
  ไปตามความประสงค์ เธอพักอยู่ ณ เสนาสนะอันเงียบสงัด คือ ป่า<br>
  โคนไม้ ภูเขา ซอกเขา ถ้ำ ป่าช้า ป่าทึบ๓ ที่แจ้ง ลอมฟาง เธอไปสู่ป่า<br>
  ไปสู่โคนไม้ หรือไปสู่เรือนว่าง นั่งคู้บัลลังก์๔ ตั้งกายตรง ดำรง<br>
  สติไว้เฉพาะหน้า๕ ละอภิชฌา(ความเพ่งเล็งอยากได้ของเขา)ในโลก๖<br>
  มีใจปราศจากอภิชฌาอยู่ ชำระจิตให้บริสุทธิ์จากอภิชฌา ละความ<br>
  มุ่งร้ายคือพยาบาท มีจิตไม่พยาบาท มุ่งประโยชน์เกื้อกูลสรรพสัตว์<br>
  อยู่ ชำระจิตให้บริสุทธิ์จากความมุ่งร้ายคือพยาบาท ละถีนมิทธะ<br>
  (ความหดหู่และความเซื่องซึม) ปราศจากถีนมิทธะ กำหนด<br><br>เชิงอรรถ :<br>
  ๑ ดูเชิงอรรถที่ ๑ ข้อ ๕๕ (มาตาปุตตสูตร) หน้า ๙๕ ในเล่มนี้<br>
  ๒ ดูเชิงอรรถที่ ๒ ข้อ ๕๕ (มาตาปุตตสูตร) หน้า ๙๕ ในเล่มนี้<br>
  ๓ ป่าทึบ หมายถึงป่าที่ไม่มีผู้คนอยู่อาศัย เลยเขตหมู่บ้านไป (องฺ.ทุก.อ. ๒/๓๑/๓๐)<br>
  ๔ นั่งคู้บัลลังก์ หมายถึงนั่งพับขาเข้าหากันทั้ง ๒ ข้าง เรียกว่า นั่งขัดสมาธิ
  (วิ.อ. ๑/๑๖๕/๔๔๕)<br>
  ๕ ดำรงสติไว้เฉพาะหน้า หมายถึงตั้งสติกำหนดอารมณ์กัมมัฏฐาน (วิ.อ. ๑/๑๖๕/๔๔๕)<br>
  ๖ โลก ในที่นี้หมายถึงสภาวะที่ต้องแตกสลาย กล่าวคือ อุปาทานขันธ์ ๕ ได้แก่ ความถือมั่นรูป
  เวทนา<br>
  สัญญา สังขาร และวิญญาณ ว่าเป็นอัตตาอันเป็นเหตุให้เกิดทุกข์ (ที.สี.อ. ๒๑๗/๑๙๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๒๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๕.
    ปฐมโยธาชีวสูตร<br>
  แสงสว่าง มีสติสัมปชัญญะอยู่ ชำระจิตให้บริสุทธิ์จากถีนมิทธะ<br>
  ละอุทธัจจกุกกุจจะ(ความฟุ้งซ่านและรำคาญใจ) เป็นผู้ไม่ฟุ้งซ่าน<br>
  มีจิตสงบภายใน ชำระจิตให้บริสุทธิ์จากอุทธัจจกุกกุจจะ ละวิจิกิจฉา<br>
  (ความลังเลสงสัย) ข้ามพ้นวิจิกิจฉาได้แล้ว ไม่มีวิจิกิจฉาในกุศลธรรมอยู่<br>
  ชำระจิตให้บริสุทธิ์จากวิจิกิจฉา เธอละนิวรณ์ ๕ ประการนี้ ซึ่งเป็น<br>
  เครื่องเศร้าหมองใจ ทอนกำลังปัญญาแล้ว สงัดจากกาม ฯลฯ<br>
  บรรลุจตุตถฌานที่ไม่มีทุกข์ไม่มีสุขมีสติบริสุทธิ์เพราะอุเบกขาอยู่<br>
  เมื่อจิตเป็นสมาธิบริสุทธิ์ผุดผ่อง ไม่มีกิเลสเพียงดังเนิน๑ปราศจาก<br>
  ความเศร้าหมอง อ่อน เหมาะแก่การใช้งาน ตั้งมั่น ไม่หวั่นไหว<br>
  อย่างนี้ เธอน้อมจิตไปเพื่ออาสวักขยญาณ รู้ชัดตามความเป็นจริง<br>
  ว่า นี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา<br>
  เมื่อเธอรู้ เห็นอยู่อย่างนี้ จิตย่อมหลุดพ้นจากกามาสวะ ภวาสวะ<br>
  และอวิชชาสวะ เมื่อจิตหลุดพ้นแล้ว ก็รู้ว่า หลุดพ้นแล้ว รู้ชัดว่า<br>
  ชาติสิ้นแล้ว อยู่จบพรหมจรรย์แล้ว๒ ทำกิจที่ควรทำเสร็จแล้ว<br>
  ไม่มีกิจอื่นเพื่อความเป็นอย่างนี้อีกต่อไป นี้ชื่อว่าชัยชนะในสงคราม<br>
  สำหรับเธอ<br>
  เรากล่าวว่าภิกษุนี้เปรียบเหมือนนักรบอาชีพที่แม้เห็นฝุ่นฟุ้งขึ้นก็อดทนได้ แม้เห็น<br>
  ยอดธงของข้าศึกก็อดทนได้ แม้ได้ยินเสียงกึกก้องของข้าศึกก็อดทนได้ อดทนต่อการ<br>
  ประหารของข้าศึกได้ เขาชนะสงครามนั้นแล้ว เป็นผู้พิชิตสงคราม ยึดค่ายสงคราม<br>
  นั้นไว้ได้ บุคคลบางคนแม้เช่นนี้ก็มีอยู่ในธรรมวินัยนี้ นี้คือบุคคลผู้เปรียบด้วยนักรบ<br>
  อาชีพจำพวกที่ ๕ ซึ่งมีปรากฏอยู่ในภิกษุทั้งหลาย<br>
  ภิกษุทั้งหลาย บุคคลผู้เปรียบด้วยนักรบอาชีพ ๕ จำพวกนี้แล มีปรากฏอยู่ใน<br>
  ภิกษุทั้งหลาย<br>
  ปฐมโยธาชีวสูตรที่ ๕ จบ<br><br>เชิงอรรถ :<br>
  ๑ กิเลส คือ ราคะ โทสะ และโมหะ ท่านเรียกว่ากิเลสเพียงดังเนิน (อังคณะ) เพราะยังจิตให้ลาดต่ำโน้มเอียง<br>
  ไปสู่ที่ต่ำเช่น ต้องย้อนกลับไปสู่จตุตถฌานอีกเป็นต้น ดู อภิ.วิ. (แปล) ๓๕/๙๒๔/๕๗๘<br>
  ๒ อยู่จบพรหมจรรย์ หมายถึงกิจแห่งการปฏิบัติเพื่อทำลายอาสวกิเลสจบสิ้นสมบูรณ์แล้ว
  ไม่มีกิจที่จะต้องทำ<br>
  เพื่อตนเอง แต่ยังมีหน้าที่เพื่อผู้อื่นอยู่ ผู้บรรลุถึงขั้นนี้ ได้ชื่อว่า อเสขบุคคล
  (เทียบ ที.สี.อ. ๒๔๘/๒๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  ๖. ทุติยโยธาชีวสูตร<br>
  ว่าด้วยนักรบอาชีพ สูตรที่ ๒<br>
  [๗๖] ภิกษุทั้งหลาย นักรบอาชีพ ๕ จำพวกนี้ มีปรากฏอยู่ในโลก<br>
  นักรบอาชีพ ๕ จำพวกไหนบ้าง คือ<br>
  ๑. นักรบอาชีพบางคนในโลกนี้ถือดาบและโล่ ผูกสอดธนูและแล่งแล้ว<br>
  เข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึก<br>
  ฆ่าเขาตายทำลายเขาได้ นักรบอาชีพบางคนแม้เช่นนี้ ก็มีอยู่ใน<br>
  โลกนี้ นี้คือนักรบอาชีพจำพวกที่ ๑ ซึ่งมีปรากฏอยู่ในโลก<br>
  ๒. นักรบอาชีพบางคนในโลกนี้ถือดาบและโล่ ผูกสอดธนูและแล่งแล้ว<br>
  เข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึก<br>
  ทำร้ายเขาให้บาดเจ็บ พวกของเขานำเขาออกมาส่งให้ถึงหมู่ญาติ<br>
  เขากำลังถูกนำไปอยู่ ยังไม่ทันถึงหมู่ญาติ ก็เสียชีวิตในระหว่างทาง<br>
  นักรบอาชีพบางคนแม้เช่นนี้ก็มีอยู่ในโลกนี้ นี้คือนักรบอาชีพจำพวก<br>
  ที่ ๒ ซึ่งมีปรากฏอยู่ในโลก<br>
  ๓. นักรบอาชีพบางคนในโลกนี้ถือดาบและโล่ ผูกสอดธนูและแล่งแล้ว<br>
  เข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึก<br>
  ทำร้ายเขาให้บาดเจ็บ พวกของเขานำเขาออกมาส่งให้ถึงหมู่ญาติ<br>
  หมู่ญาติย่อมพยาบาลรักษา เขาอันหมู่ญาติพยาบาลรักษาอยู่<br>
  แต่เสียชีวิตด้วยอาการบาดเจ็บนั้นนั่นเอง นักรบอาชีพบางคนแม้<br>
  เช่นนี้ก็มีอยู่ในโลกนี้ นี้เป็นนักรบอาชีพจำพวกที่ ๓ ซึ่งมีปรากฏ<br>
  อยู่ในโลก<br>
  ๔. นักรบอาชีพบางคนในโลกนี้ถือดาบและโล่ ผูกสอดธนูและแล่งแล้ว<br>
  เข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึก<br>
  ทำร้ายเขาให้บาดเจ็บ พวกของเขานำเขาออกมาส่งให้ถึงหมู่ญาติ<br>
  หมู่ญาติพยาบาลรักษา เขาอันหมู่ญาติพยาบาลรักษาอยู่ก็หายจาก<br>
  อาการบาดเจ็บนั้น นักรบอาชีพบางคนแม้เช่นนี้ ก็มีอยู่ในโลกนี้ นี้เป็น<br>
  นักรบอาชีพจำพวกที่ ๔ ซึ่งมีปรากฏอยู่ในโลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  ๕. นักรบอาชีพบางคนในโลกนี้ถือดาบและโล่ ผูกสอดธนูและแล่งแล้ว<br>
  เข้าสู่สมรภูมิ เขาชนะสงครามนั้นแล้ว เป็นผู้พิชิตสงคราม ยึดค่าย<br>
  สงครามนั้นไว้ได้ นักรบอาชีพบางคนแม้เช่นนี้ก็มีอยู่ในโลกนี้ นี้เป็น<br>
  นักรบอาชีพจำพวกที่ ๕ ซึ่งมีปรากฏอยู่ในโลก<br>
  ภิกษุทั้งหลาย นักรบอาชีพ ๕ จำพวกนี้แล มีปรากฏอยู่ในโลก ฉันใด<br>
  บุคคลผู้เปรียบด้วยนักรบอาชีพ ๕ จำพวกนี้ มีปรากฏอยู่ในภิกษุทั้งหลาย<br>
  ฉันนั้นเหมือนกัน<br>
  บุคคลผู้เปรียบด้วยนักรบอาชีพ ๕ จำพวกไหนบ้าง คือ<br>
  ๑. ภิกษุในธรรมวินัยนี้เข้าไปอาศัยหมู่บ้านหรือนิคมบางแห่งอยู่ เวลา<br>
  เช้า เธอครองอันตรวาสก ถือบาตรและจีวร เข้าไปยังหมู่บ้านหรือ<br>
  นิคมนั้นเพื่อบิณฑบาต ไม่รักษากาย ไม่รักษาวาจา ไม่รักษาจิต<br>
  มีสติไม่ตั้งมั่น ไม่สำรวมอินทรีย์ เธอได้เห็นมาตุคามนุ่งห่มไม่<br>
  เรียบร้อยในหมู่บ้านหรือในนิคมนั้น เพราะเห็นมาตุคามนุ่งห่มไม่<br>
  เรียบร้อยนั้น ราคะ(ความกำหนัด) จึงรบกวนจิตของเธอ เธอถูก<br>
  ราคะรบกวนจิตแล้ว ไม่บอกคืนสิกขา ไม่เปิดเผยความท้อแท้ เสพ<br>
  เมถุนธรรม<br>
  เรากล่าวว่าภิกษุนี้เปรียบเหมือนนักรบอาชีพนั้นถือดาบและโล่ ผูกสอดธนูและ<br>
  แล่งแล้วเข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึกฆ่าเขาตาย<br>
  ทำลายเขาได้ บุคคลบางคนแม้เช่นนี้ก็มีปรากฏอยู่ในธรรมวินัยนี้ นี้คือบุคคลผู้<br>
  เปรียบด้วยนักรบอาชีพจำพวกที่ ๑ ซึ่งมีปรากฏอยู่ในภิกษุทั้งหลาย<br>
  ๒. ภิกษุในธรรมวินัยนี้เข้าไปอาศัยหมู่บ้านหรือนิคมบางแห่งอยู่ เวลาเช้า<br>
  เธอครองอันตรวาสก ถือบาตรและจีวรเข้าไปยังหมู่บ้านหรือนิคมนั้น<br>
  เพื่อบิณฑบาต ไม่รักษากาย ไม่รักษาวาจา ไม่รักษาจิต มีสติไม่<br>
  ตั้งมั่น ไม่สำรวมอินทรีย์ เธอได้เห็นมาตุคามนุ่งห่มไม่เรียบร้อย ใน<br>
  หมู่บ้านหรือในนิคมนั้น เพราะเห็นมาตุคามนุ่งห่มไม่เรียบร้อยนั้น<br>
  ราคะจึงรบกวนจิตของเธอ เธอถูกราคะรบกวนจิตแล้วจึงมีกายเร่าร้อน <br>
  มีใจเร่าร้อน มีความคิดอย่างนี้ว่า ทางที่ดี เราควรจะไปอาราม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  บอกพวกภิกษุว่า ผู้มีอายุ ผมถูกราคะกลุ้มรุม ถูกราคะครอบงำแล้ว<br>
  ไม่สามารถสืบต่อพรหมจรรย์ได้ จักเปิดเผยความท้อแท้ในสิกขา<br>
  บอกคืนสิกขากลับมาเป็นคฤหัสถ์ เธอกำลังเดินไปยังอาราม ยัง<br>
  ไม่ทันถึงอาราม ก็เปิดเผยความท้อแท้ในสิกขา บอกคืนสิกขากลับ<br>
  มาเป็นคฤหัสถ์ในระหว่างทาง<br>
  เรากล่าวว่าภิกษุนี้เปรียบเหมือนนักรบอาชีพนั้นถือดาบและโล่ ผูกสอดธนู<br>
  และแล่งแล้วเข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึก<br>
  ทำร้ายเขาให้บาดเจ็บ พวกของเขานำเขาออกมาส่งให้ถึงหมู่ญาติ เขากำลังถูกนำ<br>
  ไปอยู่ ยังไม่ทันถึงหมู่ญาติ ก็เสียชีวิตในระหว่างทาง บุคคลบางคนแม้เช่นนี้ก็มี<br>
  ปรากฏอยู่ในธรรมวินัยนี้ นี้คือบุคคลผู้เปรียบด้วยนักรบอาชีพจำพวกที่ ๒ ซึ่งมี<br>
  ปรากฏอยู่ในภิกษุทั้งหลาย<br>
  ๓. ภิกษุในธรรมวินัยนี้เข้าไปอาศัยหมู่บ้านหรือนิคมบางแห่งอยู่ เวลา<br>
  เช้า เธอครองอันตรวาสก ถือบาตรและจีวรเข้าไปยังหมู่บ้านหรือ<br>
  นิคมนั้นเพื่อบิณฑบาต ไม่รักษากาย ไม่รักษาวาจา ไม่รักษาจิต<br>
  มีสติไม่ตั้งมั่น ไม่สำรวมอินทรีย์ เธอได้เห็นมาตุคามนุ่งห่มไม่<br>
  เรียบร้อยในหมู่บ้านหรือในนิคมนั้น เพราะเห็นมาตุคามนุ่งห่มไม่<br>
  เรียบร้อยนั้น ราคะจึงรบกวนจิตของเธอ เธอถูกราคะรบกวนจิตแล้ว<br>
  จึงมีกายเร่าร้อน มีใจเร่าร้อน มีความคิดอย่างนี้ว่า ทางที่ดี<br>
  เราควรจะไปยังอารามบอกพวกภิกษุว่า ผู้มีอายุ ผมถูกราคะ<br>
  กลุ้มรุม ถูกราคะครอบงำแล้ว ไม่สามารถสืบต่อพรหมจรรย์ได้<br>
  จักเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เธอจึงไปยังอารามแล้วบอกพวกภิกษุว่า ผู้มีอายุ ผมถูกราคะ<br>
  กลุ้มรุม ถูกราคะครอบงำแล้ว ไม่สามารถสืบต่อพรหมจรรย์ได้<br>
  จักเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เพื่อนพรหมจารีทั้งหลายจึงกล่าวสอนพร่ำสอนเธอว่า ผู้มีอายุ<br>
  พระผู้มีพระภาคตรัสว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  กามทั้งหลาย๑มีความยินดีน้อย มีทุกข์มาก มีความคับแค้นมาก<br>
  มีโทษยิ่งใหญ่<br>
  กามทั้งหลายเปรียบเหมือนร่างโครงกระดูก มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนชิ้นเนื้อ มีทุกข์มาก มีความคับแค้นมาก<br>
  มีโทษยิ่งใหญ่<br>
  กามทั้งหลายเปรียบเหมือนคบเพลิงหญ้า มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนหลุมถ่านเพลิง มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนความฝัน มีทุกข์มาก มีความคับ<br>
  แค้นมาก มีโทษยิ่งใหญ่<br>
  กามทั้งหลายเปรียบเหมือนของที่ขอยืมมา มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนผลไม้คาต้น มีทุกข์มาก มีความคับ<br>
  แค้นมาก มีโทษยิ่งใหญ่<br>
  กามทั้งหลายเปรียบเหมือนเขียงหั่นเนื้อ มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนหอกหลาว มีทุกข์มาก มีความคับ<br>
  แค้นมาก มีโทษยิ่งใหญ่<br>
  กามทั้งหลายเปรียบเหมือนหัวงู มีความยินดีน้อย มีทุกข์มาก<br>
  มีความคับแค้นมาก มีโทษยิ่งใหญ่<br>
  ขอผู้มีอายุจงยินดีในพรหมจรรย์ อย่าเปิดเผยความท้อแท้ในสิกขา<br>
  บอกคืนสิกขากลับมาป็นคฤหัสถ์เลย"<br>
  เธออันเพื่อนพรหมจารีทั้งหลายกล่าวสอนพร่ำสอนอยู่อย่างนี้<br>
  จึงกล่าวอย่างนี้ว่า ผู้มีอายุทั้งหลาย พระผู้มีพระภาคตรัสว่า<br><br>เชิงอรรถ :<br>
  ๑ ดู วิ.มหา. (แปล) ๒/๔๑๗/๓๐๖-๓๐๗, ขุ.ม. (แปล) ๒๙/๓/๗-๘, ขุ.จู.(แปล) ๓๐/๑๔๗/๔๖๙-๔๗๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  กามทั้งหลาย มีความยินดีน้อย มีทุกข์มาก มีความคับแค้นมาก<br>
  มีโทษยิ่งใหญ่ก็จริง ถึงกระนั้น ผมไม่สามารถสืบต่อพรหมจรรย์ได้<br>
  จักเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เธอจึงเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เรากล่าวว่าภิกษุนี้เปรียบเหมือนนักรบอาชีพนั้นถือดาบและโล่ ผูกสอดธนูและ<br>
  แล่งแล้วเข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึกทำร้ายเขา<br>
  ให้บาดเจ็บ พวกของเขานำเขามาส่งให้ถึงหมู่ญาติ หมู่ญาติย่อมพยาบาลรักษาเขา<br>
  เขาอันหมู่ญาติพยาบาลรักษาอยู่ ก็เสียชีวิตด้วยอาการบาดเจ็บนั้นนั่นเอง บุคคล<br>
  บางคนแม้เช่นนี้ก็มีอยู่ในธรรมวินัยนี้ นี้คือบุคคลผู้เปรียบด้วยนักรบอาชีพจำพวกที่
  ๓<br>
  ซึ่งมีปรากฏอยู่ในภิกษุทั้งหลาย<br>
  ๔. ภิกษุในธรรมวินัยนี้เข้าไปอาศัยหมู่บ้านหรือนิคมบางแห่งอยู่ เวลา<br>
  เช้า เธอครองอันตรวาสก ถือบาตรและจีวรเข้าไปยังหมู่บ้านหรือ<br>
  นิคมนั้นเพื่อบิณฑบาต ไม่รักษากาย ไม่รักษาวาจา ไม่รักษาจิต<br>
  มีสติไม่ตั้งมั่น ไม่สำรวมอินทรีย์ เธอได้เห็นมาตุคามนุ่งห่มไม่<br>
  เรียบร้อย ในหมู่บ้านหรือในนิคมนั้น เพราะเห็นมาตุคามนุ่งห่มไม่<br>
  เรียบร้อยนั้น ราคะจึงรบกวนจิตของเธอ เธอถูกราคะรบกวนจิตแล้ว<br>
  จึงมีกายเร่าร้อน มีใจเร่าร้อน มีความคิดอย่างนี้ว่า ทางที่ดี<br>
  เราควรจะไปยังอารามบอกพวกภิกษุว่า ผู้มีอายุ ผมถูกราคะ<br>
  กลุ้มรุมแล้ว ถูกราคะครอบงำแล้ว ไม่สามารถสืบต่อพรหมจรรย์ได้<br>
  จักเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เธอจึงไปยังอารามแล้ว บอกพวกภิกษุว่า ผู้มีอายุ ผมถูกราคะ<br>
  กลุ้มรุม ถูกราคะครอบงำแล้ว ไม่สามารถสืบต่อพรหมจรรย์ได้<br>
  จักเปิดเผยความท้อแท้ในสิกขา บอกคืนสิกขากลับมาเป็นคฤหัสถ์<br>
  เพื่อนพรหมจารีทั้งหลาย จึงกล่าวสอน พร่ำสอนเธอว่า ผู้มี<br>
  อายุ พระผู้มีพระภาคตรัสว่า<br>
  กามทั้งหลายมีความยินดีน้อย มีทุกข์มาก มีความคับแค้นมาก<br>
  มีโทษยิ่งใหญ่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  กามทั้งหลายเปรียบเหมือนร่างโครงกระดูก มีทุกข์มาก มีความ<br>
  คับแค้นมาก มีโทษยิ่งใหญ่<br>
  กามทั้งหลายเปรียบเหมือนชิ้นเนื้อ ฯลฯ<br>
  กามทั้งหลายเปรียบเหมือนคบเพลิงหญ้า ฯลฯ<br>
  กามทั้งหลายเปรียบเหมือนหลุมถ่านเพลิง ฯลฯ<br>
  กามทั้งหลายเปรียบเหมือนความฝัน ฯลฯ<br>
  กามทั้งหลายเปรียบเหมือนของที่ขอยืมมา ฯลฯ<br>
  กามทั้งหลายเปรียบเหมือนผลไม้คาต้น ฯลฯ<br>
  กามทั้งหลายเปรียบเหมือนเขียงหั่นเนื้อ ฯลฯ<br>
  กามทั้งหลายเปรียบเหมือนหอกหลาว ฯลฯ<br>
  กามทั้งหลายเปรียบเหมือนหัวงู มีความยินดีน้อย มีทุกข์มาก<br>
  มีความคับแค้นมาก มีโทษยิ่งใหญ่<br>
  ขอผู้มีอายุจงยินดีในพรหมจรรย์เถิด อย่าเปิดเผยความท้อแท้<br>
  ในสิกขา บอกคืนสิกขากลับมาเป็นคฤหัสถ์เลย เธออันเพื่อน<br>
  พรหมจารีทั้งหลายกล่าวสอนพร่ำสอนอยู่อย่างนี้ จึงกล่าวอย่างนี้<br>
  ว่า ผู้มีอายุทั้งหลาย ผมจักขะมักเขม้นเพียรพยายามอย่างดียิ่ง<br>
  จักไม่เปิดเผยความท้อแท้ในสิกขา ไม่บอกคืนสิกขากลับมาเป็น<br>
  คฤหัสถ์อีก<br>
  เรากล่าวว่าภิกษุนี้เปรียบเหมือนนักรบอาชีพนั้นถือดาบและโล่ ผูกสอดธนูและ<br>
  แล่งแล้วเข้าสู่สมรภูมิ เขาขะมักเขม้นพยายามรบในสมรภูมินั้น พวกข้าศึกทำร้าย<br>
  เขาให้บาดเจ็บ พวกของเขานำเขามาส่งให้ถึงหมู่ญาติ หมู่ญาติพยาบาลรักษาเขา<br>
  เขาอันหมู่ญาติพยาบาลรักษาอยู่ก็หายจากอาการบาดเจ็บนั้น บุคคลบางคนแม้<br>
  เช่นนี้ก็มีอยู่ในธรรมวินัยนี้ นี้คือบุคคลผู้เปรียบด้วยนักรบอาชีพจำพวกที่ ๔
  ซึ่งมี<br>
  ปรากฏอยู่ในภิกษุทั้งหลาย<br>
  ๕. ภิกษุในธรรมวินัยนี้เข้าไปอาศัยหมู่บ้านหรือนิคมบางแห่งอยู่ เวลา<br>
  เช้า เธอครองอันตรวาสก ถือบาตรและจีวรเข้าไปยังหมู่บ้านหรือ<br>
  นิคมนั้นเพื่อบิณฑบาต รักษากาย รักษาวาจา รักษาจิต มีสติตั้งมั่น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๖.
    ทุติยโยธาชีวสูตร<br>
  สำรวมอินทรีย์ เธอเห็นรูปทางตาแล้วไม่รวบถือไม่แยกถือปฏิบัติ<br>
  เพื่อสำรวมในจักขุนทรีย์ ซึ่งเมื่อไม่สำรวมแล้วก็จะเป็นเหตุให้บาป<br>
  อกุศลธรรมคืออภิชฌาและโทมนัสครอบงำได้ จึงรักษาจักขุนทรีย์<br>
  ถึงความสำรวมในจักขุนทรีย์ ฟังเสียงทางหู ฯลฯ ดมกลิ่นทาง<br>
  จมูก ฯลฯ ลิ้มรสทางลิ้น ฯลฯ ถูกต้องโผฏฐัพพะทางกาย ฯลฯ<br>
  รู้แจ้งธรรมารมณ์ทางใจแล้ว ไม่รวบถือ ไม่แยกถือ ปฏิบัติเพื่อ<br>
  สำรวมในมนินทรีย์ ซึ่งเมื่อไม่สำรวมแล้วก็จะเป็นเหตุให้บาปอกุศล<br>
  ธรรม คืออภิชฌาและโทมนัสครอบงำได้ จึงรักษามนินทรีย์<br>
  ถึงความสำรวมในมนินทรีย์ เธอกลับจากบิณฑบาต หลังจากฉัน<br>
  อาหารเสร็จแล้ว พักอยู่ ณ เสนาสนะอันเงียบสงัด คือ ป่า โคนไม้<br>
  ภูเขา ซอกเขา ถ้ำ ป่าช้า ป่าทึบ ที่แจ้ง ลอมฟาง เธอไปสู่ป่า ไปสู่<br>
  โคนไม้ หรือไปสู่เรือนว่าง นั่งคู้บัลลังก์ ตั้งกายตรง ดำรงสติไว้<br>
  เฉพาะหน้า เธอละอภิชฌาในโลกได้แล้ว ฯลฯ ละนิวรณ์ ๕<br>
  ประการนี้ ซึ่งเป็นเครื่องเศร้าหมองใจ ทอนกำลังปัญญาแล้ว<br>
  สงัดจากกาม ฯลฯ บรรลุจตุตถฌานที่ไม่มีทุกข์ไม่มีสุข มีสติ<br>
  บริสุทธิ์เพราะอุเบกขาอยู่<br>
  เมื่อจิตเป็นสมาธิบริสุทธิ์ผุดผ่อง ไม่มีกิเลสเพียงดังเนิน<br>
  ปราศจากความเศร้าหมอง อ่อน เหมาะแก่การใช้งาน ตั้งมั่น<br>
  ไม่หวั่นไหวอย่างนี้ เธอน้อมจิตไปเพื่ออาสวักขยญาณ รู้ชัด<br>
  ตามความเป็นจริงว่า นี้ทุกข์ ฯลฯ๑ ไม่มีกิจอื่นเพื่อความเป็นอย่างนี้<br>
  อีกต่อไป<br>
  เรากล่าวว่าภิกษุนี้เปรียบเหมือนนักรบอาชีพนั้นถือดาบและโล่<br>
  ผูกสอดธนูและแล่งแล้วเข้าสู่สมรภูมิ เขาชนะสงครามนั้นแล้ว เป็น<br><br>เชิงอรรถ :<br>
  ๑ ดูความเต็มในข้อ ๗๕ (ปฐมโยธาชีวสูตร) หน้า ๑๓๐ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๗.
    ปฐมอนาคตภยสูตร<br>
  ผู้พิชิตสงคราม ยึดค่ายสงครามนั้นไว้ได้ บุคคลบางคนแม้เช่นนี้ก็มี<br>
  อยู่ในธรรมวินัยนี้ นี้คือบุคคลผู้เปรียบด้วยนักรบอาชีพจำพวกที่ ๕<br>
  ซึ่งมีปรากฏอยู่ในภิกษุทั้งหลาย<br>
  ภิกษุทั้งหลาย บุคคลผู้เปรียบด้วยนักรบอาชีพ ๕ จำพวกนี้ มีปรากฏอยู่ใน<br>
  ภิกษุทั้งหลาย<br>
  ทุติยโยธาชีวสูตรที่ ๖ จบ</p>
<p> ๗. ปฐมอนาคตภยสูตร<br>
  ว่าด้วยภัยในอนาคต สูตรที่ ๑<br>
  [๗๗] ภิกษุทั้งหลาย ภิกษุผู้อยู่ป่า เมื่อพิจารณาเห็นภัยในอนาคต ๕<br>
  ประการนี้ ไม่ควรเป็นผู้ประมาท มีความเพียร อุทิศกายและใจอยู่ เพื่อถึงธรรม<br>
  ที่ยังไม่ถึง เพื่อบรรลุธรรมที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภัยในอนาคต ๕ ประการ อะไรบ้าง คือ<br>
  ๑. ภิกษุในธรรมวินัยนี้อยู่ป่าพิจารณาเห็นดังนี้ว่า บัดนี้ เราอยู่ในป่า<br>
  ผู้เดียว งูพึงกัดเราก็ได้ แมงป่องพึงต่อยเราก็ได้ หรือตะขาบพึงกัด<br>
  เราก็ได้ เพราะเหตุนั้น เราพึงตาย เราพึงมีอันตราย๑นั้น เอาเถอะ<br>
  เราจะปรารภความเพียร เพื่อถึงธรรมที่ยังไม่ถึง เพื่อบรรลุธรรมที่<br>
  ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุผู้อยู่ป่า เมื่อพิจารณาเห็นภัยในอนาคตประการที่ ๑ นี้ ควรเป็นผู้ไม่<br>
  ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ๒. ภิกษุในธรรมวินัยนี้อยู่ป่าพิจารณาเห็นดังนี้ว่า บัดนี้ เราอยู่ในป่า<br>
  ผู้เดียว เราเมื่ออยู่ในป่าผู้เดียว พึงพลาดหกล้มก็ได้ ภัตตาหารที่เรา<br><br>เชิงอรรถ :<br>
  ๑ อันตราย ในที่นี้หมายถึงอันตรายต่อชีวิตและอันตรายต่อการประพฤติพรหมจรรย์ แต่สำหรับผู้เป็นปุถุชน<br>
  เมื่อสิ้นชีวิตไปพึงมีอันตรายต่อสวรรค์ หรืออันตรายต่อมรรค (องฺ.ปญฺจก.อ. ๓/๗๗/๓๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๗.
    ปฐมอนาคตภยสูตร<br>
  ฉันแล้วไม่พึงย่อยก็ได้ ดีของเราพึงกำเริบก็ได้ เสมหะของเรา<br>
  พึงกำเริบก็ได้ หรือลมมีพิษดังศัสตราของเราพึงกำเริบก็ได้ เพราะ<br>
  เหตุนั้น เราพึงตาย เราพึงมีอันตรายนั้น เอาเถอะ เราจะปรารภ<br>
  ความเพียร เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุผู้อยู่ป่า เมื่อพิจารณาเห็นภัยในอนาคตประการที่ ๒ นี้ ควรเป็นผู้ไม่<br>
  ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ๓. ภิกษุในธรรมวินัยนี้อยู่ป่าพิจารณาเห็นดังนี้ว่า บัดนี้ เราอยู่ในป่า<br>
  ผู้เดียว เมื่อเราอยู่ในป่าผู้เดียว พึงพบสัตว์ร้ายคือราชสีห์ เสือโคร่ง <br>
  เสือเหลือง หมี หรือเสือดาวก็ได้ สัตว์เหล่านั้นพึงทำร้ายเราถึง<br>
  ตายก็ได้ เพราะเหตุนั้น เราพึงตาย เราพึงมีอันตรายนั้น เอาเถอะ<br>
  เราจะปรารภความเพียรเพื่อถึงธรรมที่ยังไม่ถึง เพื่อบรรลุธรรมที่ยัง<br>
  ไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุผู้อยู่ป่า เมื่อพิจารณาเห็นภัยในอนาคตประการที่ ๓ นี้ ควรเป็นผู้ไม่<br>
  ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ๔. ภิกษุในธรรมวินัยนี้อยู่ป่าพิจารณาเห็นดังนี้ว่า บัดนี้ เราอยู่ในป่า<br>
  ผู้เดียว เมื่อเราอยู่ในป่าผู้เดียว เราพึงพบคนร้ายผู้ก่อคดีแล้วหรือ<br>
  ยังไม่ได้ก่อคดีก็ได้ พวกคนร้ายนั้นพึงปลิดชีวิตเราเสียก็ได้ เพราะ<br>
  เหตุนั้น เราพึงตาย เราพึงมีอันตรายนั้น เอาเถอะ เราจะปรารภ<br>
  ความเพียร เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุผู้อยู่ป่า เมื่อพิจารณาเห็นภัยในอนาคตประการที่ ๔ นี้ ควรเป็นผู้ไม่<br>
  ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๓๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๘.
    ทุติยอนาคตภยสูตร<br>
  ๕. ภิกษุในธรรมวินัยนี้อยู่ป่าพิจารณาเห็นดังนี้ว่า บัดนี้ เราอยู่ในป่า<br>
  ผู้เดียว ก็ในป่ามีพวกอมนุษย์๑ ดุร้าย พวกอมนุษย์นั้นพึงปลิดชีวิต<br>
  เราก็ได้ เพราะเหตุนั้น เราพึงตาย เราพึงมีอันตรายนั้น เอาเถอะ<br>
  เราจะปรารภความเพียร เพื่อถึงธรรมที่ยังไม่ถึง เพื่อบรรลุธรรมที่<br>
  ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุผู้อยู่ป่า เมื่อพิจารณาเห็นภัยในอนาคตประการที่ ๕ นี้ ควรเป็นผู้ไม่<br>
  ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุทั้งหลาย ภิกษุผู้อยู่ป่าเมื่อเห็นภัยในอนาคต ๕ ประการนี้แล ควรเป็นผู้<br>
  ไม่ประมาท มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ปฐมอนาคตภยสูตรที่ ๗ จบ</p>
<p> ๘. ทุติยอนาคตภยสูตร<br>
  ว่าด้วยภัยในอนาคต สูตรที่ ๒<br>
  [๗๘] ภิกษุทั้งหลาย ภิกษุเมื่อพิจารณาเห็นภัยในอนาคต ๕ ประการนี้ ควร<br>
  เป็นผู้ไม่ประมาท มีความเพียร อุทิศกายและใจอยู่เพื่อถึงธรรมที่ยังไม่ถึง เพื่อ<br>
  บรรลุธรรมที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ภัยในอนาคต ๕ ประการ อะไรบ้าง คือ<br>
  ๑. ภิกษุในธรรมวินัยนี้พิจารณาเห็นดังนี้ว่า บัดนี้ เรายังเป็นคนหนุ่มแน่น<br>
  มีผมดำสนิท ประกอบด้วยความเป็นหนุ่มกำลังเจริญ ดำรงอยู่ใน<br>
  ปฐมวัยก็จริง ถึงกระนั้น ก็ยังมีสมัยที่ชราจะถูกต้องกายนี้ได้ การ<br>
  ที่บุคคลผู้แก่ถูกชราครอบงำแล้วจะมนสิการถึงคำสั่งสอนของ<br>
  พระพุทธเจ้า มิใช่ทำได้ง่าย ทั้งจะอาศัยเสนาสนะอันเงียบสงัด คือ<br><br>เชิงอรรถ :<br>
  ๑ อมนุษย์ หมายถึงยักษ์เป็นต้น (องฺ.ปญฺจก.อ. ๓/๗๗/๓๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๘.
    ทุติยอนาคตภยสูตร<br>
  ป่าโปร่ง๑ และป่าทึบ๒ ก็มิใช่ทำได้ง่าย ก่อนที่ธรรมซึ่งไม่น่าปรารถนา<br>
  ไม่น่าใคร่ ไม่น่าพอใจนั้นจะมาถึงเรา เราจะรีบปรารภความเพียร<br>
  เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ เพื่อทำให้<br>
  แจ้งธรรมที่ยังไม่ได้ทำให้แจ้งเสียก่อนทีเดียว ซึ่งเมื่อเรามีแล้ว แม้แก่<br>
  ก็จักอยู่สบาย<br>
  ภิกษุเมื่อพิจารณาเห็นภัยในอนาคตประการที่ ๑ นี้ ควรเป็นผู้ไม่ประมาท<br>
  มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ๒. ภิกษุในธรรมวินัยนี้พิจารณาเห็นดังนี้ว่า บัดนี้ เรามีอาพาธน้อย<br>
  มีโรคเบาบาง ประกอบด้วยไฟธาตุสำหรับย่อยอาหารสม่ำเสมอ<br>
  ไม่เย็นนัก ไม่ร้อนนัก ปานกลาง เหมาะแก่การบำเพ็ญเพียรก็จริง<br>
  ถึงกระนั้น ก็ยังมีสมัยที่พยาธิจะถูกต้องกายนี้ได้ การที่บุคคลผู้<br>
  เจ็บไข้ถูกพยาธิครอบงำแล้วจะมนสิการถึงคำสั่งสอนของพระพุทธเจ้า<br>
  มิใช่ทำได้ง่าย ทั้งจะอาศัยเสนาสนะอันเงียบสงัด คือ ป่าโปร่ง และ<br>
  ป่าทึบ ก็มิใช่ทำได้ง่าย ก่อนที่ธรรมซึ่งไม่น่าปรารถนา ไม่น่าใคร่<br>
  ไม่น่าพอใจนั้นจะมาถึงเรา เราจะรีบปรารภความเพียร เพื่อถึงธรรม<br>
  ที่ยังไม่ถึง เพื่อบรรลุธรรมที่ยังไม่บรรลุ เพื่อทำให้แจ้งธรรมที่ยัง<br>
  ไม่ได้ทำให้แจ้งเสียก่อนทีเดียว ซึ่งเมื่อเรามีแล้ว แม้อาพาธก็จัก<br>
  อยู่สบาย<br>
  ภิกษุเมื่อพิจารณาเห็นภัยในอนาคตประการที่ ๒ นี้ ควรเป็นผู้ไม่ประมาท<br>
  มีความเพียร อุทิศกายและใจอยู่ เพื่อถึงธรรมที่ยังไม่ถึง เพื่อบรรลุธรรมที่ยังไม่<br>
  บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ๓. ภิกษุในธรรมวินัยนี้พิจารณาเห็นดังนี้ว่า บัดนี้ มีภิกษาหาได้ง่าย<br>
  ข้าวกล้าดี บิณฑบาตได้ง่าย สะดวกแก่การแสวงหาเลี้ยงชีพก็จริง<br><br>เชิงอรรถ :<br>
  ๑ ป่าโปร่ง หมายถึงป่าอยู่นอกเสาเขตเมืองออกไปอย่างน้อยชั่ว ๕๐๐ ลูกธนู (องฺ.ทุก.อ.
  ๒/๓๑/๓๐)<br>
  ๒ ดูเชิงอรรถที่ ๓ ข้อ ๗๕ (ปฐมโยธาชีวสูตร) หน้า ๑๒๙ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๘.
    ทุติยอนาคตภยสูตร<br>
  ถึงกระนั้นก็ยังมีสมัยที่ภิกษาหาได้ยาก ข้าวกล้าเสียหาย บิณฑบาต<br>
  ได้ยาก จึงไม่สะดวกแก่การแสวงหาเลี้ยงชีพ เมื่อภิกษาหาได้ยาก<br>
  คนทั้งหลายจึงอพยพไปในที่มีอาหารดี ที่นั้นย่อมมีการอยู่คลุกคลี<br>
  ด้วยหมู่คณะ อยู่กันอย่างพลุกพล่าน เมื่อมีการอยู่คลุกคลีด้วย<br>
  หมู่คณะ อยู่กันอย่างพลุกพล่าน การที่จะมนสิการถึงคำสั่งสอน<br>
  ของพระพุทธเจ้า มิใช่ทำได้ง่าย ทั้งจะอาศัยเสนาสนะอันเงียบสงัด<br>
  คือป่าโปร่ง และป่าทึบ ก็มิใช่ทำได้ง่าย ก่อนที่ธรรมซึ่งไม่น่าปรารถนา<br>
  ไม่น่าใคร่ ไม่น่าพอใจนั้นจะมาถึงเรา เอาเถอะ เราจะรีบปรารภ<br>
  ความเพียรเพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ เพื่อ<br>
  ทำให้แจ้งธรรมที่ยังไม่ได้ทำให้แจ้งเสียก่อนทีเดียว ซึ่งเมื่อเรามีแล้ว<br>
  แม้ในสมัยที่มีภิกษาหาได้ยากก็จักอยู่สบาย<br>
  ภิกษุเมื่อพิจารณาเห็นภัยในอนาคตประการที่ ๓ นี้ ควรเป็นผู้ไม่ประมาท<br>
  มีความเพียร อุทิศกายและใจอยู่เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ๔. ภิกษุในธรรมวินัยนี้พิจารณาเห็นดังนี้ว่า บัดนี้ คนทั้งหลายพร้อม<br>
  เพรียงกัน ชื่นชมกัน ไม่วิวาทกัน เป็นเหมือนน้ำนมกับน้ำ มองกัน<br>
  ด้วยนัยน์ตาที่เปี่ยมด้วยความรักอยู่ก็จริง ถึงกระนั้น ก็ยังมีสมัยที่<br>
  มีภัย มีความปั่นป่วนในดง ประชาชนวุ่นวาย เมื่อมีภัย คนทั้งหลาย<br>
  จึงอพยพไปในที่ปลอดภัย ที่นั้นย่อมมีการคลุกคลีด้วยหมู่คณะ<br>
  อยู่กันอย่างพลุกพล่าน เมื่อมีการอยู่คลุกคลีด้วยหมู่คณะ อยู่กัน<br>
  อย่างพลุกพล่าน การที่จะมนสิการถึงคำสั่งสอนของพระพุทธเจ้า<br>
  มิใช่ทำได้ง่าย ทั้งจะอาศัยเสนาสนะอันเงียบสงัด คือป่าโปร่ง และ<br>
  ป่าทึบ ก็มิใช่ทำได้ง่าย ก่อนที่ธรรมซึ่งไม่น่าปรารถนา ไม่น่าใคร่<br>
  ไม่น่าพอใจนั้นจะมาถึงเรา เอาเถอะ เราจะรีบปรารภความเพียร<br>
  เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ เพื่อทำให้<br>
  แจ้งธรรมที่ยังไม่ได้ทำให้แจ้งเสียก่อนทีเดียว ซึ่งเมื่อเรามีแล้ว แม้ใน<br>
  สมัยที่มีภัยก็จักอยู่สบาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๘.
    ทุติยอนาคตภยสูตร<br>
  ภิกษุเมื่อพิจารณาเห็นภัยในอนาคตประการที่ ๔ นี้ ควรเป็นผู้ไม่ประมาท<br>
  มีความเพียร อุทิศกายและใจอยู่เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ๕. ภิกษุในธรรมวินัยนี้พิจารณาเห็นดังนี้ว่า บัดนี้ สงฆ์พร้อมเพรียงกัน<br>
  ชื่นชมกัน ไม่วิวาทกัน มีอุทเทสที่สวดร่วมกัน๑ อยู่ผาสุกก็จริง<br>
  ถึงกระนั้น ก็ยังมีสมัยที่สงฆ์แตกแยกกัน เมื่อสงฆ์แตกแยกกันแล้ว<br>
  การที่จะมนสิการถึงคำสั่งสอนของพระพุทธเจ้า มิใช่ทำได้ง่าย<br>
  ทั้งจะอาศัยเสนาสนะอันเงียบสงัด คือป่าโปร่ง และป่าทึบ ก็มิใช่<br>
  ทำได้ง่าย ก่อนที่ธรรมซึ่งไม่น่าปรารถนา ไม่น่าใคร่ ไม่น่าพอใจนั้น<br>
  จะมาถึงเรา เอาเถอะ เราจะรีบปรารภความเพียรเพื่อถึงธรรมที่ยัง<br>
  ไม่ถึง เพื่อบรรลุธรรมที่ยังไม่บรรลุ เพื่อทำให้แจ้งธรรมที่ยังไม่ได้<br>
  ทำให้แจ้งเสียก่อนทีเดียว ซึ่งเมื่อเรามีแล้ว แม้ในเมื่อสงฆ์แตกแยก<br>
  กันก็จักอยู่สบาย<br>
  ภิกษุเมื่อพิจารณาเห็นภัยในอนาคตประการที่ ๕ นี้ ควรเป็นผู้ไม่ประมาท<br>
  มีความเพียร อุทิศกายและใจอยู่เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ<br>
  เพื่อทำให้แจ้งธรรมที่ยังไม่ได้ทำให้แจ้ง<br>
  ภิกษุทั้งหลาย ภิกษุเมื่อพิจารณาเห็นภัยในอนาคต ๕ ประการนี้แล ควรเป็นผู้<br>
  ไม่ประมาท มีความเพียร อุทิศกายและใจอยู่เพื่อถึงธรรมที่ยังไม่ถึง เพื่อบรรลุธรรม<br>
  ที่ยังไม่บรรลุ เพื่อทำให้แจ้งธรรมที่ยังไม่ได้ทำให้แจ้ง<br>
  ทุติยอนาคตภยสูตรที่ ๘ จบ<br><br>เชิงอรรถ :<br>
  ๑ ดูเชิงอรรถที่ ๑ ข้อ ๕๔ (สมยสูตร) หน้า ๙๔ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๙.
    ตติยอนาคตภยสูตร<br>
  ๙. ตติยอนาคตภยสูตร<br>
  ว่าด้วยภัยในอนาคต สูตรที่ ๓<br>
  [๗๙] ภิกษุทั้งหลาย ภัยในอนาคต ๕ ประการนี้ ยังไม่เกิดขึ้นในปัจจุบัน<br>
  แต่จักเกิดขึ้นในกาลต่อไป ภัยเหล่านั้น เธอทั้งหลายพึงรับรู้ไว้ และพึงพยายามเพื่อ<br>
  ละภัยเหล่านั้นเสีย<br>
  ภัยในอนาคต ๕ ประการ อะไรบ้าง คือ<br>
  ๑. ในอนาคต หมู่ภิกษุจักไม่เจริญกาย ไม่เจริญศีล ไม่เจริญจิต ไม่<br>
  เจริญปัญญา เมื่อไม่เจริญกาย ไม่เจริญศีล ไม่เจริญจิต ไม่เจริญ<br>
  ปัญญา ให้กุลบุตรเหล่าอื่นอุปสมบท ก็จักไม่สามารถแนะนำ<br>
  กุลบุตรเหล่านั้นในอธิศีล อธิจิต และอธิปัญญาได้ แม้กุลบุตร<br>
  เหล่านั้นก็จักไม่เจริญกาย ไม่เจริญศีล ไม่เจริญจิต ไม่เจริญ<br>
  ปัญญา เมื่อไม่เจริญกาย ไม่เจริญศีล ไม่เจริญจิต ไม่เจริญปัญญา<br>
  ให้กุลบุตรเหล่าอื่นอุปสมบทอีก ก็จักไม่สามารถแนะนำกุลบุตร<br>
  เหล่านั้นในอธิศีล อธิจิต และอธิปัญญาได้ ถึงกุลบุตรเหล่านั้นก็<br>
  จักไม่เจริญกาย ไม่เจริญศีล ไม่เจริญจิต ไม่เจริญปัญญา โดยนัย<br>
  นี้แล เพราะธรรมเลอะเลือน วินัยจึงเลอะเลือน เพราะวินัย<br>
  เลอะเลือน ธรรมจึงเลอะเลือน<br>
  ภัยในอนาคตประการที่ ๑ นี้ ซึ่งยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๒. ในอนาคต หมู่ภิกษุจักไม่เจริญกาย ไม่เจริญศีล ไม่เจริญจิต ไม่<br>
  เจริญปัญญา เมื่อไม่เจริญกาย ไม่เจริญศีล ไม่เจริญจิต ไม่เจริญ<br>
  ปัญญา ให้นิสสัยแก่กุลบุตรเหล่าอื่นก็จักไม่สามารถแนะนำ<br>
  กุลบุตรเหล่านั้นในอธิศีล อธิจิต และอธิปัญญาได้ กุลบุตรเหล่านั้น<br>
  ก็จักไม่เจริญกาย ไม่เจริญศีล ไม่เจริญจิต ไม่เจริญปัญญา เมื่อ<br>
  ไม่เจริญกาย ไม่เจริญศีล ไม่เจริญจิต ไม่เจริญปัญญา ให้นิสสัย<br>
  แก่กุลบุตรเหล่าอื่นอีก ก็จักไม่สามารถแนะนำกุลบุตรเหล่านั้น<br>
  ในอธิศีล อธิจิต และอธิปัญญาได้ ถึงกุลบุตรเหล่านั้นก็จักไม่<br>
  เจริญกาย ไม่เจริญศีล ไม่เจริญจิต ไม่เจริญปัญญา โดยนัยนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๙.
    ตติยอนาคตภยสูตร<br>
  เพราะธรรมเลอะเลือน วินัยจึงเลอะเลือน เพราะวินัยเลอะเลือน<br>
  ธรรมจึงเลอะเลือน<br>
  ภัยในอนาคตประการที่ ๒ นี้ ซึ่งยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๓. ในอนาคต หมู่ภิกษุจักไม่เจริญกาย ไม่เจริญศีล ไม่เจริญจิต ไม่เจริญ<br>
  ปัญญา เมื่อไม่เจริญกาย ไม่เจริญศีล ไม่เจริญจิต ไม่เจริญปัญญา<br>
  แสดงอภิธัมมกถา๑ เวทัลลกถา๒ ถลำลงสู่ธรรมดำก็จักไม่รู้ตัว<br>
  โดยนัยนี้แล เพราะธรรมเลอะเลือน วินัยจึงเลอะเลือน เพราะวินัย<br>
  เลอะเลือน ธรรมจึงเลอะเลือน<br>
  ภัยในอนาคตประการที่ ๓ นี้ ซึ่งยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๔. ในอนาคต หมู่ภิกษุจักไม่เจริญกาย ไม่เจริญศีล ไม่เจริญจิต ไม่<br>
  เจริญปัญญา เมื่อผู้อื่นกล่าวสูตรที่ตถาคตตรัสไว้ ล้ำลึก มีเนื้อความ<br>
  ลึกซึ้ง เป็นโลกุตตรธรรม ประกอบด้วยความว่าง ภิกษุเหล่านั้นไม่<br>
  ตั้งใจฟังด้วยดี ไม่เงี่ยโสตสดับ ไม่ตั้งใจใฝ่รู้ และไม่ให้ความสำคัญ<br>
  ธรรมว่าควรเรียนควรท่องจำให้ขึ้นใจ แต่เมื่อผู้อื่นกล่าวสูตรที่ท่าน<br>
  ผู้เชี่ยวชาญได้รจนาไว้เป็นบทกวีมีอักษรวิจิตร มีพยัญชนะวิจิตร<br>
  อยู่ภายนอก เป็นสาวกภาษิต๓ ภิกษุเหล่านั้นกลับตั้งใจฟังด้วยดี<br>
  เงี่ยโสตสดับ ตั้งใจใฝ่รู้ และให้ความสำคัญธรรมว่าควรเรียน<br>
  ควรท่องจำให้ขึ้นใจ โดยนัยนี้แล เพราะธรรมเลอะเลือน วินัยจึง<br>
  เลอะเลือน เพราะวินัยเลอะเลือน ธรรมจึงเลอะเลือน<br>
  ภัยในอนาคตประการที่ ๔ นี้ ซึ่งยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br><br>เชิงอรรถ :<br>
  ๑ อภิธัมมกถา หมายถึงกถาว่าด้วยธรรมอันยอดเยี่ยมเช่นกถาว่าด้วยศีล (องฺ.ปญฺจก.อ.
  ๓/๗๙/๔๐)<br>
  ๒ เวทัลลกถา หมายถึงกถาที่เจือด้วยญาณประกอบด้วยเวท คือปีติและโสมนัสที่เกิดจากความเข้าใจธรรม<br>
  เทศนา ถึงกับแสดงความชื่นชม แล้วถามปัญหาต่อไปอีก (องฺ.ปญฺจก.อ. ๓/๗๙/๔๐, วิ.อ.
  ๑/๒๖, สารตฺถ.<br>
  ฏีกา ๑/๑๒๗) และดูสัมมาทิฏฐิสูตร (ม.มู. ๑๒/๙/๖๓) สักกปัญหสูตร (ที.ม. ๑๐/๘/๒๒๖)
  มหาเวทัลลสูตร<br>
  (ม.มู. ๑๒/๓/๔๐๑) จูฬเวทัลลสูตร (ม.มู. ๑๒/๔/๔๑๐) มหาปุณณมสูตร (ม.อุ. ๑๔/๘๕-๙๐/๖๗-๗๑)<br>
  ๓ อยู่ภายนอก หมายถึงนอกพระพุทธศาสนา (องฺ.ทุก.อ.๒/๔๘/๕๕) เป็นสาวกภาษิต หมายถึงเป็นภาษิต<br>
  ของเหล่าสาวกของเจ้าลัทธินอกพุทธศาสนา (องฺ.ทุก.อ. ๒/๔๘/๕๕, องฺ.ทุก.ฏีกา ๒/๔๘/๕๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๑๐.
    จตุตถอนาคตภยสูตร<br>
  ๕. ในอนาคต หมู่ภิกษุจักไม่เจริญกาย ไม่เจริญศีล ไม่เจริญจิต ไม่<br>
  เจริญปัญญา เมื่อไม่เจริญกาย ไม่เจริญศีล ไม่เจริญจิต ไม่เจริญ<br>
  ปัญญา ภิกษุผู้เถระก็จักเป็นผู้มักมาก เป็นผู้ย่อหย่อน เป็นผู้นำ<br>
  ในโอกกมนธรรม๑ ทอดธุระในปวิเวก๒ จักไม่ปรารภความเพียรเพื่อ<br>
  ถึงธรรมที่ยังไม่ถึง เพื่อบรรลุธรรมที่ยังไม่บรรลุ เพื่อทำให้แจ้งธรรม<br>
  ที่ยังไม่ได้ทำให้แจ้ง หมู่คนรุ่นหลังก็จักพากันตามอย่างพวกภิกษุเถระ<br>
  เหล่านั้น แม้หมู่คนรุ่นหลังนั้น ก็จักเป็นผู้มักมาก เป็นผู้ย่อหย่อน<br>
  เป็นผู้นำในโอกกมนธรรม ทอดธุระในปวิเวก จักไม่ปรารภความเพียร<br>
  เพื่อถึงธรรมที่ยังไม่ถึง เพื่อบรรลุธรรมที่ยังไม่บรรลุ เพื่อทำให้แจ้ง<br>
  ธรรมที่ยังไม่ได้ทำให้แจ้ง โดยนัยนี้แล เพราะธรรมเลอะเลือน วินัย<br>
  จึงเลอะเลือน เพราะวินัยเลอะเลือน ธรรมจึงเลอะเลือน<br>
  ภัยในอนาคตประการที่ ๕ นี้ ซึ่งยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ภิกษุทั้งหลาย ภัยในอนาคต ๕ ประการนี้แล ซึ่งยังไม่เกิดขึ้นในบัดนี้ แต่จัก<br>
  เกิดขึ้นในกาลต่อไป ภัยเหล่านั้น เธอทั้งหลายพึงรับรู้ไว้ และพึงพยายามเพื่อละภัย<br>
  เหล่านั้นเสีย<br>
  ตติยอนาคตภยสูตรที่ ๙ จบ</p>
<p> ๑๐. จตุตถอนาคตภยสูตร<br>
  ว่าด้วยภัยในอนาคต สูตรที่ ๔<br>
  [๘๐] ภิกษุทั้งหลาย ภัยในอนาคต ๕ ประการนี้ ยังไม่เกิดขึ้นในบัดนี้<br>
  แต่จักเกิดขึ้นในกาลต่อไป ภัยเหล่านั้น เธอทั้งหลายพึงรับรู้ไว้ และพึงพยายามเพื่อ<br>
  ละภัยเหล่านั้นเสีย<br><br>เชิงอรรถ :<br>
  ๑ โอกกมนธรรม หมายถึงนิวรณ์ ๕ ประการ (องฺ.ทุก.อ. ๒/๔๕/๕๓)<br>
  ๒ ปวิเวก ในที่นี้หมายถึงพระนิพพาน (องฺ.ทุก.อ. ๒/๔๕/๕๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค ๑๐.
    จตุตถอนาคตภยสูตร<br>
  ภัยในอนาคต ๕ ประการ อะไรบ้าง คือ<br>
  ๑. ในอนาคต หมู่ภิกษุจักเป็นผู้ชอบที่จีวรสวยงาม เมื่อชอบจีวรที่<br>
  สวยงาม ก็จักละความเป็นผู้ทรงผ้าบังสุกุลเป็นวัตร จักละเสนาสนะ<br>
  อันเงียบสงัด คือป่าโปร่ง และป่าทึบ ไปรวมกันอยู่ที่หมู่บ้าน นิคม<br>
  และเมืองหลวง และจักถึงการแสวงหาที่ไม่สมควร ไม่เหมาะสม<br>
  หลายอย่าง เพราะจีวรเป็นเหตุ<br>
  ภัยในอนาคตประการที่ ๑ นี้ ยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๒. ในอนาคต หมู่ภิกษุจักเป็นผู้ชอบบิณฑบาตที่มีรสอร่อย เมื่อชอบ<br>
  บิณฑบาตที่มีรสอร่อย ก็จักละความเป็นผู้ถือเที่ยวบิณฑบาตเป็นวัตร<br>
  จักละเสนาสนะอันเงียบสงัด คือป่าโปร่ง และป่าทึบ ไปรวมกันอยู่ที่<br>
  หมู่บ้าน นิคม และเมืองหลวง แสวงหาบิณฑบาตที่มีรสเลิศอร่อย<br>
  และจักถึงการแสวงหาที่ไม่สมควร ไม่เหมาะสมหลายอย่าง เพราะ<br>
  บิณฑบาตเป็นเหตุ<br>
  ภัยในอนาคตประการที่ ๒ นี้ ยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๓. ในอนาคต หมู่ภิกษุจักเป็นผู้ชอบเสนาสนะที่สวยงาม เมื่อชอบ<br>
  เสนาสนะที่สวยงาม ก็จักละการอยู่ป่าเป็นวัตร จักละเสนาสนะอัน<br>
  เงียบสงัด คือป่าโปร่ง และป่าทึบ ไปรวมกันอยู่ที่หมู่บ้าน นิคม<br>
  และเมืองหลวง และจักถึงการแสวงหาที่ไม่สมควร ไม่เหมาะสม<br>
  หลายอย่าง เพราะเสนาสนะเป็นเหตุ<br>
  ภัยในอนาคตประการที่ ๓ นี้ ยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๔. ในอนาคต หมู่ภิกษุจักอยู่คลุกคลีกับภิกษุณี นางสิกขมานา๑ และ<br>
  เหล่าสามเณร เมื่ออยู่คลุกคลีกับภิกษุณี นางสิกขมานา และเหล่า<br><br>เชิงอรรถ :<br>
  ๑ นางสิกขมานา หมายถึงสามเณรีผู้มีอายุ ๑๘ ปีแล้วอีก ๒ ปีจะครบบวชเป็นภิกษุณี
  ภิกษุณีสงฆ์สวดให้<br>
  สิกขาสมมติ คือตกลงให้สมาทานสิกขาบท ๖ ประการ ตั้งแต่ ปาณาติปาตา เวรมณี ถึง วิกาลโภชนา<br>
  เวรมณี ให้รักษาอย่างเคร่งครัดไม่ขาดเลยตลอดเวลา ๒ ปีเต็ม (ถ้าล่วงละเมิดข้อใดข้อหนึ่ง
  ต้องสมาทาน<br>
  ตั้งต้นไปใหม่อีก ๒ ปี) ในระหว่างที่สมาทานสิกขาบท ๖ ประการนี้ เรียกว่า นางสิกขมานา
  (วิ.ภิกฺขุนี.<br>
  (แปล) ๓/๑๐๗๘-๑๐๗๙/๒๙๗-๒๙๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๓. โยธาชีวรรค รวมพระสูตรที่มีในวรรค<br>
  สามเณร ก็พึงหวังข้อนี้ได้ว่า เธอเหล่านั้นจักไม่ยินดีประพฤติ<br>
  พรหมจรรย์ จักต้องอาบัติเศร้าหมองบางอย่าง หรือจักบอกคืน<br>
  สิกขากลับมาเป็นคฤหัสถ์<br>
  ภัยในอนาคตประการที่ ๔ นี้ ยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ๕. ในอนาคต หมู่ภิกษุจักอยู่คลุกคลีกับพวกคนวัดและเหล่าสามเณร<br>
  เมื่ออยู่คลุกคลีกับพวกคนวัดและเหล่าสามเณร ก็พึงหวังข้อนี้ได้ว่า<br>
  เธอเหล่านั้นจักบริโภคของที่สะสมไว้หลายอย่าง จักทำนิมิตอย่าง<br>
  หยาบไว้ที่แผ่นดินบ้าง ที่ปลายของเขียวบ้าง๑<br>
  ภัยในอนาคตประการที่ ๕ นี้ ยังไม่เกิดขึ้นในบัดนี้ แต่จักเกิดขึ้นในกาลต่อไป<br>
  ภัยนั้น เธอทั้งหลายพึงรับรู้ไว้ และพึงพยายามเพื่อละภัยนั้นเสีย<br>
  ภิกษุทั้งหลาย ภัยในอนาคต ๕ ประการนี้ ยังไม่เกิดขึ้นในปัจจุบัน แต่จัก<br>
  เกิดขึ้นในกาลต่อไป ภัยเหล่านั้น เธอทั้งหลายพึงรับรู้ไว้ และพึงพยายามเพื่อละภัย<br>
  เหล่านั้นเสีย<br>
  จตุตถอนาคตภยสูตรที่ ๑๐ จบ<br>
  โยธาชีววรรคที่ ๓ จบ</p>
<p> รวมพระสูตรที่มีในวรรคนี้ คือ<br>
<br>
   ๑. ปฐมเจโตวิมุตติผลสูตร   ๒. ทุติยเจโตวิมุตติผลสูตร<br>
   ๓. ปฐมธัมมวิหารีสูตร  ๔. ทุติยธัมมวิหารีสูตร<br>
   ๕. ปฐมโยธาชีวสูตร  ๖. ทุติยโยธาชีวสูตร<br>
   ๗. อนาคตภยสูตร  ๘. ทุติยอนาคตภยสูตร<br>
   ๙. ตติยอนาคตภยสูตร ๑๐. จตุตถอนาคตภยสูตร<br>
  <br><br>เชิงอรรถ :<br>
  ๑ หมายถึงการสั่งให้ขุดดิน ให้ตัดต้นไม้ กิ่งไม้ และใบหญ้า ซึ่งจะเป็นเหตุให้ต้องอาบัติ
  (องฺ.ปญฺจก.อ. ๓/๘๐/<br>
  ๔๐-๔๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๑. รชนียสูตร<br>
  ๔. เถรวรรค<br>
  หมวดว่าด้วยธรรมของพระเถระ</p>
<p> ๑. รชนียสูตร<br>
  ว่าด้วยธรรมที่เป็นเหตุให้กำหนัด<br>
  [๘๑] พระผู้มีพระภาคตรัสว่า ภิกษุทั้งหลาย ภิกษุผู้เถระประกอบด้วยธรรม<br>
  ๕ ประการ ย่อมไม่เป็นที่รัก ไม่เป็นที่พอใจ ไม่เป็นที่เคารพ และไม่เป็นที่ยกย่องของ<br>
  เพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. กำหนัดในสิ่ง๑ที่เป็นเหตุให้กำหนัด<br>
  ๒. ขัดเคืองในสิ่งที่เป็นเหตุให้ขัดเคือง<br>
  ๓. หลงในสิ่งที่เป็นเหตุให้หลง<br>
  ๔. โกรธในสิ่งที่เป็นเหตุให้โกรธ<br>
  ๕. มัวเมาในสิ่งที่เป็นเหตุให้มัวเมา<br>
  ภิกษุผู้เถระประกอบด้วยธรรม ๕ ประการนี้แล ย่อมไม่เป็นที่รัก ไม่เป็นที่<br>
  พอใจ ไม่เป็นที่เคารพ และไม่เป็นที่ยกย่องของเพื่อนพรหมจารีทั้งหลาย<br>
  ภิกษุผู้เถระประกอบด้วยธรรม ๕ ประการ ย่อมเป็นที่รัก เป็นที่พอใจ เป็นที่<br>
  เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. ไม่กำหนัดในสิ่งที่เป็นเหตุให้กำหนัด<br>
  ๒. ไม่ขัดเคืองในสิ่งที่เป็นเหตุให้ขัดเคือง<br>
  ๓. ไม่หลงในสิ่งที่เป็นเหตุให้หลง<br><br>เชิงอรรถ :<br>
  ๑ สิ่ง ในที่นี้หมายถึงอารมณ์ทั้งหลายที่เป็นปัจจัยให้เกิดกำหนัด ขัดเคือง หลง
  โกรธ และมัวเมา (องฺ.ปญฺจก.อ.<br>
  ๓/๘๑/๔๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๔๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๒. วีตราคสูตร<br>
  ๔. ไม่โกรธในสิ่งที่เป็นเหตุให้โกรธ<br>
  ๕. ไม่มัวเมาในสิ่งที่เป็นเหตุให้มัวเมา<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  รชนียสูตรที่ ๑ จบ</p>
<p> ๒. วีตราคสูตร<br>
  ว่าด้วยธรรมของผู้ปราศจากราคะ<br>
  [๘๒] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมไม่<br>
  เป็นที่รัก ไม่เป็นที่พอใจ ไม่เป็นที่เคารพ และไม่เป็นที่ยกย่องของเพื่อนพรหมจารี<br>
  ทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้ไม่ปราศจากราคะ<br>
  ๒. เป็นผู้ไม่ปราศจากโทสะ<br>
  ๓. เป็นผู้ไม่ปราศจากโมหะ<br>
  ๔. เป็นผู้ลบหลู่คุณท่าน<br>
  ๕. เป็นผู้ตีเสมอ<br>
  ภิกษุผู้เถระประกอบด้วยธรรม ๕ ประการนี้แล ย่อมไม่เป็นที่รัก ไม่เป็นที่<br>
  พอใจ ไม่เป็นที่เคารพ และไม่เป็นที่ยกย่องของเพื่อนพรหมจารีทั้งหลาย<br>
  ภิกษุผู้เถระประกอบด้วยธรรม ๕ ประการ ย่อมเป็นที่รัก เป็นที่พอใจ เป็นที่<br>
  เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้ปราศจากราคะ<br>
  ๒. เป็นผู้ปราศจากโทสะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๓. กุหกสูตร<br>
  ๓. เป็นผู้ปราศจากโมหะ<br>
  ๔. เป็นผู้ไม่ลบหลู่คุณท่าน<br>
  ๕. เป็นผู้ไม่ตีเสมอ<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  วีตราคสูตรที่ ๒ จบ</p>
<p> ๓. กุหกสูตร<br>
  ว่าด้วยผู้หลอกลวง<br>
  [๘๓] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมไม่<br>
  เป็นที่รัก ไม่เป็นที่พอใจ ไม่เป็นที่เคารพ และไม่เป็นที่ยกย่องของเพื่อนพรหมจารี<br>
  ทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้หลอกลวง๑<br>
  ๒. เป็นผู้พูดป้อยอ๒<br>
  ๓. เป็นผู้ทำนิมิต๓<br>
  ๔. เป็นผู้พูดบีบบังคับ๔<br>
  ๕. เป็นผู้แสวงหาลาภด้วยลาภ๕<br><br>เชิงอรรถ :<br>
  ๑ หลอกลวง หมายถึงหลอกลวงด้วยอาการ ๓ คือ (๑) พูดเลียบเคียง (๒) แสร้งแสดงอิริยาบถคือยืน
  เดิน<br>
  นั่ง นอนให้น่าเลื่อมใส (๓) แสร้งปฏิเสธปัจจัย (องฺ.ปญฺจก.อ. ๓/๘๓/๘๓/๔๑, องฺ.ปญฺจก.ฏีกา
  ๓/๘๓/๔๓,<br>
  วิสุทธิ. ๑/๑๖/๒๔) และดู อภิ.วิ. (แปล) ๓๕/๘๖๑/๕๕๓<br>
  ๒ พูดป้อยอ หมายถึงพูดป้อยอมุ่งหวังลาภสักการะ และชื่อเสียง (องฺ.ปญฺจ.อ. ๓/๘๓/๔๑,
  วิสุทธิ. ๑/๑๖/๒๔)<br>
  ดู อภิ.วิ. (แปล) ๓๕/๘๖๒/๕๕๓ ประกอบ<br>
  ๓ ทำนิมิต หมายถึงการกระทำทางกายวาจาเพื่อให้คนอื่นให้ทาน เช่นการพูดเป็นเลศนัย
  พูดเลียบเคียง<br>
  (อภิ.วิ.อ.๘๖๓/๕๒๓,วิสุทฺธิ. ๑/๑๖/๒๔)<br>
  ๔ พูดบีบบังคับ หมายถึงการด่า การพูดข่ม พูดนินทาตำหนิโทษ พูดเหยียดหยาม และการนำเรื่องไป<br>
  ประจาน ตลอดถึงการพูดสรรเสริญต่อหน้า นินทาลับหลัง (ปุรโต มธุรํ ภณิตฺวา ปรมฺมุเข
  อวณฺณภาสิตา)<br>
  (อภิ.วิ.อ.๘๖๔/๕๒๔, วิสุทธิ. ๑/๑๖/๒๔-๒๕)<br>
  ๕ แสวงหาลาภด้วยลาภ หมายถึงได้อะไรเอามาฝากเขา ทำให้เขาเกรงใจ ต้องให้ตอบแทน (วิสุทฺธิ.
  ๑/๑๖/๒๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๑ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๔. อัสสัทธสูตร<br>
  ภิกษุผู้เถระประกอบด้วยธรรม ๕ ประการนี้แล ย่อมไม่เป็นที่รัก ไม่เป็นที่<br>
  พอใจ ไม่เป็นที่เคารพ และไม่เป็นที่ยกย่องของเพื่อนพรหมจารีทั้งหลาย<br>
  ภิกษุผู้เถระประกอบด้วยธรรม ๕ ประการ ย่อมเป็นที่รัก เป็นที่พอใจ เป็นที่<br>
  เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้ไม่หลอกลวง<br>
  ๒. เป็นผู้ไม่พูดป้อยอ<br>
  ๓. เป็นผู้ไม่ทำนิมิต<br>
  ๔. เป็นผู้ไม่พูดบีบบังคับ<br>
  ๕. เป็นผู้ไม่แสวงหาลาภด้วยลาภ<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  กุหกสูตรที่ ๓ จบ</p>
<p> ๔. อัสสัทธสูตร<br>
  ว่าด้วยภิกษุผู้ไม่มีศรัทธา<br>
  [๘๔] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมไม่<br>
  เป็นที่รัก ไม่เป็นที่พอใจ ไม่เป็นที่เคารพ และไม่เป็นที่ยกย่องของเพื่อนพรหมจารี<br>
  ทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้ไม่มีศรัทธา<br>
  ๒. เป็นผู้ไม่มีหิริ<br>
  ๓. เป็นผู้ไม่มีโอตตัปปะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๒ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๕. อักขมสูตร<br>
  ๔. เป็นผู้เกียจคร้าน<br>
  ๕. เป็นผู้มีปัญญาทราม<br>
  ภิกษุผู้เถระประกอบด้วยธรรม ๕ ประการนี้แล ย่อมไม่เป็นที่รัก ไม่เป็นที่<br>
  พอใจ ไม่เป็นที่เคารพ และไม่เป็นที่ยกย่องของเพื่อนพรหมจารีทั้งหลาย<br>
  ภิกษุผู้เถระประกอบด้วยธรรม ๕ ประการ ย่อมเป็นที่รัก เป็นที่พอใจ เป็นที่<br>
  เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้มีศรัทธา<br>
  ๒. เป็นผู้มีหิริ<br>
  ๓. เป็นผู้มีโอตตัปปะ<br>
  ๔. เป็นผู้ปรารภความเพียร<br>
  ๕. เป็นผู้มีปัญญา<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  อัสสัทธสูตรที่ ๔ จบ</p>
<p> ๕. อักขมสูตร<br>
  ว่าด้วยภิกษุผู้ไม่อดทน<br>
  [๘๕] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมไม่<br>
  เป็นที่รัก ไม่เป็นที่พอใจ ไม่เป็นที่เคารพ และไม่เป็นที่ยกย่องของเพื่อนพรหมจารี<br>
  ทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้ไม่อดทนต่อรูป<br>
  ๒. เป็นผู้ไม่อดทนต่อเสียง<br>
  ๓. เป็นผู้ไม่อดทนต่อกลิ่น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๓ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๖. ปฏิสัมภิทาปัตตสูตร<br>
  ๔. เป็นผู้ไม่อดทนต่อรส<br>
  ๕. เป็นผู้ไม่อดทนต่อโผฏฐัพพะ<br>
  ภิกษุผู้เถระประกอบด้วยธรรม ๕ ประการนี้แล ย่อมไม่เป็นที่รัก ไม่เป็นที่<br>
  พอใจ ไม่เป็นที่เคารพ และไม่เป็นที่ยกย่องของเพื่อนพรหมจารีทั้งหลาย<br>
  ภิกษุผู้เถระประกอบด้วยธรรม ๕ ประการ ย่อมเป็นที่รัก เป็นที่พอใจ เป็นที่<br>
  เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้อดทนต่อรูป<br>
  ๒. เป็นผู้อดทนต่อเสียง<br>
  ๓. เป็นผู้อดทนต่อกลิ่น<br>
  ๔. เป็นผู้อดทนต่อรส<br>
  ๕. เป็นผู้อดทนต่อโผฏฐัพพะ<br>
  ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก เป็นที่พอใจ<br>
  เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  อักขมสูตรที่ ๕ จบ</p>
<p> ๖. ปฏิสัมภิทาปัตตสูตร๑<br>
  ว่าด้วยภิกษุผู้บรรลุปฏิสัมภิทา<br>
  [๘๖] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมเป็น<br>
  ที่รัก เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้บรรลุอัตถปฏิสัมภิทา (ปัญญาแตกฉานในอรรถ)<br>
  ๒. เป็นผู้บรรลุธัมมปฏิสัมภิทา (ปัญญาแตกฉานในธรรม)<br><br>เชิงอรรถ :<br>
  ๑ ดู อภิ.วิ. (แปล) ๓๕/๗๑๘-๗๕๐/๔๕๙-๔๘๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๔ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๗. สีลวันตสูตร<br>
  ๓. เป็นผู้บรรลุนิรุตติปฏิสัมภิทา (ปัญญาแตกฉานในนิรุตติ)<br>
  ๔. เป็นผู้บรรลุปฏิภาณปฏิสัมภิทา (ปัญญาแตกฉานในปฏิภาณ)<br>
  ๕. เป็นผู้ขยัน ไม่เกียจคร้านในการงานที่จะต้องช่วยกันทำ ทั้งงานสูง<br>
  และงานต่ำ๑ของเพื่อนพรหมจารีทั้งหลาย ประกอบด้วยปัญญา<br>
  เป็นเครื่องพิจารณาอันเป็นอุบายในการงานที่จะต้องช่วยกันทำนั้น<br>
  สามารถทำได้ สามารถจัดได้<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  ปฏิสัมภิทาปัตตสูตรที่ ๖ จบ</p>
<p> ๗. สีลวันตสูตร<br>
  ว่าด้วยภิกษุผู้มีศีล<br>
  [๘๗] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมเป็น<br>
  ที่รัก เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นผู้มีศีล สำรวมด้วยการสังวรในปาติโมกข์ เพียบพร้อมด้วย<br>
  อาจาระ(มารยาท)และโคจร(การเที่ยวไป) มีปกติเห็นภัยในโทษแม้เล็กน้อย<br>
  สมาทานศึกษาอยู่ในสิกขาบททั้งหลาย<br>
  ๒. เป็นพหูสูต ทรงสุตะ สั่งสมสุตะ เป็นผู้ได้ฟังมากซึ่งธรรมทั้งหลาย<br>
  ที่มีความงามในเบื้องต้น มีความงามในท่ามกลาง มีความงามใน<br>
  ที่สุด ประกาศพรหมจรรย์พร้อมทั้งอรรถและพยัญชนะ บริสุทธิ์<br>
  บริบูรณ์ครบถ้วน แล้วทรงจำไว้ได้ คล่องปาก ขึ้นใจ แทงตลอดดี<br>
  ด้วยทิฏฐิ<br><br>เชิงอรรถ :<br>
  ๑ งานสูง หมายถึงงานย้อมจีวร หรืองานโบกทาพระเจดีย์ ตลอดถึงงานที่จะต้องช่วยกันทำที่โรงอุโบสถ<br>
  เรือนพระเจดีย์ เรือนต้นโพธิ์เป็นต้น (องฺ.ทสก.อ. ๓/๑๗/๓๒๒)<br>
  งานต่ำ หมายถึงงานเล็กน้อยมีล้างเท้า และนวดเท้าเป็นต้น (องฺ.ทสก.อ. ๓/๑๗/๓๒๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๕ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๘. เถรสูตร<br>
  ๓. เป็นผู้มีวาจางาม เจรจาถ้อยคำไพเราะ ประกอบด้วยวาจาชาวเมือง<br>
  ที่สละสลวย ไม่หยาบคาย ให้รู้ความหมายได้<br>
  ๔. เป็นผู้ได้ฌาน ๔ อันมีในจิตยิ่ง ซึ่งเป็นเครื่องอยู่เป็นสุขในปัจจุบัน<br>
  ตามความปรารถนา ได้โดยไม่ยาก ได้โดยไม่ลำบาก<br>
  ๕. ทำให้แจ้งเจโตวิมุตติ ปัญญาวิมุตติ อันไม่มีอาสวะ เพราะอาสวะ<br>
  สิ้นไป ด้วยปัญญาอันยิ่งเองเข้าถึงอยู่ในปัจจุบัน<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นที่รัก<br>
  เป็นที่พอใจ เป็นที่เคารพ และเป็นที่ยกย่องของเพื่อนพรหมจารีทั้งหลาย<br>
  สีลวันตสูตรที่ ๗ จบ</p>
<p> ๘. เถรสูตร<br>
  ว่าด้วยธรรมของพระเถระ<br>
  [๘๘] ภิกษุทั้งหลาย ภิกษุผู้เถระประกอบด้วยธรรม ๕ ประการ ย่อมเป็น<br>
  ผู้ปฏิบัติเพื่อไม่เกื้อกูลแก่คนหมู่มาก เพื่อไม่ใช่สุขแก่คนหมู่มาก เพื่อไม่ใช่ประโยชน์<br>
  แก่คนหมู่มาก เพื่อไม่เกื้อกูล เพื่อทุกข์แก่เทวดาและมนุษย์ทั้งหลาย<br>
  ธรรม ๕ ประการ อะไรบ้าง คือ<br>
  ๑. เป็นรัตตัญญู๑ บวชมานาน<br>
  ๒. เป็นผู้มีชื่อเสียง มียศ มีบริวารมาก ปรากฏแก่พวกคฤหัสถ์และ<br>
  บรรพชิต<br>
  ๓. เป็นผู้ได้จีวร บิณฑบาต เสนาสนะ และคิลานปัจจัยเภสัชชบริขาร<br><br>เชิงอรรถ :<br>
  ๑ รัตตัญญู เป็นตำแหน่งเอตทัคคะที่พระอัญญาโกณฑัญญะได้รับยกย่องจากพระพุทธเจ้า
  มีความหมายว่ารู้<br>
  ราตรีนาน คือบวช รู้แจ้งธรรม และเป็นพระขีณาสพก่อนพระสาวกทั้งหลาย (องฺ.เอกก.อ.
  ๑/๑๘๘/๑๒๒)<br>
  แต่ในที่นี้หมายถึงเป็นผู้ผ่านมาหลายราตรี (องฺ.ปญฺจก.อ. ๓/๘๘/๔๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๖ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๘. เถรสูตร<br>
  ๔. เป็นพหูสูต ทรงสุตะ๑ สั่งสมสุตะ เป็นผู้ได้ฟังมากซึ่งธรรมทั้งหลาย<br>
  ที่มีความงามในเบื้องต้น มีความงามในท่ามกลาง มีความงามใน<br>
  ที่สุด ประกาศพรหมจรรย์พร้อมทั้งอรรถและพยัญชนะ บริสุทธิ์<br>
  บริบูรณ์ครบถ้วน แล้วทรงจำไว้ได้ คล่องปาก ขึ้นใจ แทงตลอดดี<br>
  ด้วยทิฏฐิ<br>
  ๕. เป็นมิจฉาทิฏฐิ มีความเห็นวิปริต บุคคลนั้นทำให้คนหมู่มากออก<br>
  จากสัทธรรมให้ตั้งอยู่ในอสัทธรรม๒ คนหมู่มากพากันตามอย่างเธอ<br>
  ด้วยคิดว่า เป็นภิกษุเถระ เป็นรัตตัญญู บวชมานาน บ้าง เป็น<br>
  ภิกษุเถระ มีชื่อเสียง มียศ มีบริวารมาก ปรากฏแก่พวกคฤหัสถ์<br>
  และบรรพชิต บ้าง เป็นภิกษุเถระ ได้จีวร บิณฑบาต เสนาสนะ<br>
  และคิลานปัจจัยเภสัชชบริขาร บ้าง เป็นภิกษุเถระ เป็นพหูสูต<br>
  ทรงสุตะ สั่งสมสุตะ บ้าง<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นผู้<br>
  ปฏิบัติเพื่อไม่เกื้อกูลประโยชน์แก่คนหมู่มาก เพื่อไม่ใช่สุขแก่คนหมู่มาก เพื่อไม่ใช่<br>
  ประโยชน์แก่คนหมู่มาก เพื่อไม่เกื้อกูล เพื่อทุกข์แก่เทวดาและมนุษย์ทั้งหลาย<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นผู้<br>
  ปฏิบัติเพื่อเกื้อกูลแก่คนหมู่มาก เพื่อสุขแก่คนหมู่มาก เพื่อประโยชน์แก่คนหมู่มาก<br>
  เพื่อเกื้อกูล เพื่อสุขแก่เทวดาและมนุษย์ทั้งหลาย<br><br>เชิงอรรถ :<br>
  ๑ สุตะ ในที่นี้หมายถึงนวังคสัตถุศาสน์ (คำสอนของพระศาสดามีองค์ ๙) คือ (๑) สุตตะ
  (พระสูตรทั้งหลาย<br>
  รวมทั้งพระวินัยปิฎกและนิทเทส) (๒) เคยยะ (ข้อความร้อยแก้วผสมร้อยกรอง ได้แก่พระสูตรที่มีคาถา<br>
  ทั้งหมด) (๓) เวยยากรณะ (ความร้อยแก้ว) (๔) คาถา (ข้อความร้อยกรอง) (๕) อุทาน
  (พระคาถาพุทธอุทาน)<br>
  (๖) อิติวุตตกะ (พระสูตรที่ตรัสอ้างอิง) (๗) ชาตกะ (ชาดก ๕๕๐ เรื่อง) (๘) อัพภูตธรรม
  (เรื่องอัศจรรย์)<br>
  (๙) เวทัลละ (พระสูตรแบบถาม-ตอบ) (องฺ.จตุกฺก. (แปล) ๒๑/๖/๙-๑๑)<br>
  ๒ สัทธรรม ในที่นี้หมายถึงกุศลกรรมบถ ๑๐ ประการ<br>
  อสัทธรรม ในที่นี้หมายถึงอกุศลกรรมบถ ๑๐ ประการ (องฺ.ปญฺจก.อ. ๓/๘๘/๔๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๗ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๘. เถรสูตร<br>
  ธรรม ๕ ประการ อะไรบ้าง คือ<br>
  ๑. เป็นรัตตัญญู บวชมานาน<br>
  ๒. เป็นผู้มีชื่อเสียง มียศ มีบริวารมาก ปรากฏแก่พวกคฤหัสถ์และบรรพชิต<br>
  ๓. เป็นผู้ได้จีวร บิณฑบาต เสนาสนะ และคิลานปัจจัยเภสัชชบริขาร<br>
  ๔. เป็นพหูสูต ทรงสุตะ สั่งสมสุตะ เป็นผู้ได้ฟังมากซึ่งธรรมทั้งหลาย<br>
  ที่มีความงามในเบื้องต้น มีความงามในท่ามกลาง มีความงามใน<br>
  ที่สุด ประกาศพรหมจรรย์พร้อมทั้งอรรถและพยัญชนะ บริสุทธิ์<br>
  บริบูรณ์ครบถ้วนแล้ว ทรงจำไว้ได้ คล่องปาก ขึ้นใจ แทงตลอดดี<br>
  ด้วยทิฏฐิ<br>
  ๕. เป็นสัมมาทิฏฐิ มีความเห็นไม่วิปริต บุคคลนั้นทำให้คนหมู่มาก<br>
  ออกจากอสัทธรรม ให้ตั้งอยู่ในสัทธรรม คนหมู่มากพากันตาม<br>
  อย่างเธอด้วยคิดว่า เป็นภิกษุเถระ เป็นรัตตัญญู บวชมานาน บ้าง<br>
  เป็นภิกษุเถระ มีชื่อเสียง มียศ มีบริวารมาก ปรากฏแก่พวก<br>
  คฤหัสถ์และบรรพชิต บ้าง เป็นภิกษุเถระ ได้จีวร บิณฑบาต<br>
  เสนาสนะ และคิลานปัจจัยเภสัชชบริขาร บ้าง เป็นภิกษุเถระ<br>
  เป็นพหูสูต ทรงสุตะ สั่งสมสุตะ บ้าง<br>
  ภิกษุทั้งหลาย ภิกษุผู้เถระประกอบด้วยธรรม ๕ ประการนี้แล ย่อมเป็นผู้<br>
  ปฏิบัติเพื่อเกื้อกูลแก่คนหมู่มาก เพื่อสุขแก่คนหมู่มาก เพื่อประโยชน์แก่คนหมู่มาก<br>
  เพื่อเกื้อกูล เพื่อสุขแก่เทวดาและมนุษย์ทั้งหลาย<br>
  เถรสูตรที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๘ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๙. ปฐมเสขสูตร<br>
  ๙. ปฐมเสขสูตร<br>
  ว่าด้วยธรรมของพระเสขะ๑ สูตรที่ ๑<br>
  [๘๙] ภิกษุทั้งหลาย ธรรม ๕ ประการนี้ ย่อมเป็นไปเพื่อความเสื่อมแก่<br>
  ภิกษุผู้เป็นเสขะ<br>
  ธรรม ๕ ประการ อะไรบ้าง คือ<br>
  ๑. ความเป็นผู้ชอบการงาน๒<br>
  ๒. ความเป็นผู้ชอบการพูดคุย<br>
  ๓. ความเป็นผู้ชอบการนอนหลับ<br>
  ๔. ความเป็นผู้ชอบการคลุกคลีด้วยหมู่<br>
  ๕. ไม่พิจารณาจิตตามที่หลุดพ้นแล้ว๓<br>
  ธรรม ๕ ประการนี้แล ย่อมเป็นไปเพื่อความเสื่อมแก่ภิกษุผู้เป็นเสขะ<br>
  ธรรม ๕ ประการนี้ ย่อมเป็นไปเพื่อความไม่เสื่อมแก่ภิกษุผู้เป็นเสขะ<br>
  ธรรม ๕ ประการ อะไรบ้าง คือ<br>
  ๑. ความเป็นผู้ไม่ชอบการงาน<br>
  ๒. ความเป็นผู้ไม่ชอบการพูดคุย<br>
  ๓. ความเป็นผู้ไม่ชอบการนอนหลับ<br>
  ๔. ความเป็นผู้ไม่ชอบการคลุกคลีด้วยหมู่<br>
  ๕. พิจารณาจิตตามที่หลุดพ้นแล้ว<br>
  ภิกษุทั้งหลาย ธรรม ๕ ประการนี้แล ย่อมเป็นไปเพื่อความไม่เสื่อมแก่ภิกษุ<br>
  ผู้เป็นเสขะ<br>
  ปฐมเสขสูตรที่ ๙ จบ<br><br>เชิงอรรถ :<br>
  ๑ ดูเชิงอรรถที่ ๑ ข้อ ๑ หน้า ๑ ในเล่มนี้<br>
  ๒ การงาน ในที่นี้หมายถึงการกะจีวร ทำจีวร เย็บปะจีวร ทำถลกบาตร อังสะ ประคตเอว
  ผ้ากรองน้ำ<br>
  ทำเชิงรองบาตร ผ้าเช็ดเท้า ไม้กวาด เป็นต้นตลอดวัน (องฺ.ปญฺจก.ฏีกา ๓/๘๙/๔๔)<br>
  ๓ ไม่พิจารณาจิตตามที่หลุดพ้นแล้ว หมายถึงไม่พิจารณาโทษที่ตนละ และคุณที่ตนได้
  ตามที่จิตหลุด<br>
  พ้นแล้ว พยายามเพื่อให้ได้คุณเบื้องสูงขึ้นไป (องฺ.ปญฺจก.อ. ๓/๘๙/๔๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๕๙ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๑๐. ทุติยเสขสูตร<br>
  ๑๐. ทุติยเสขสูตร<br>
  ว่าด้วยธรรมของพระเสขะ สูตรที่ ๒<br>
  [๙๐] ภิกษุทั้งหลาย ธรรม ๕ ประการนี้ ย่อมเป็นไปเพื่อความเสื่อมแก่<br>
  ภิกษุผู้เป็นเสขะ<br>
  ธรรม ๕ ประการ อะไรบ้าง คือ<br>
  ๑. ภิกษุผู้เป็นเสขะในธรรมวินัยนี้ เป็นผู้มีกิจมาก มีกรณียกิจมาก ไม่<br>
  ฉลาดในกิจน้อยใหญ่ ละการหลีกเร้น ไม่ตามประกอบความสงบใจ๑<br>
  ภายใน นี้เป็นธรรมประการที่ ๑ เป็นไปเพื่อความเสื่อมแก่ภิกษุ<br>
  ผู้เป็นเสขะ<br>
  ๒. ภิกษุผู้เป็นเสขะให้วันเวลาล่วงไปเพราะการงานเล็กน้อย ละการ<br>
  หลีกเร้น ไม่ประกอบความสงบใจภายใน นี้เป็นธรรมประการที่ ๒<br>
  เป็นไปเพื่อความเสื่อมแก่ภิกษุผู้เป็นเสขะ<br>
  ๓. ภิกษุผู้เป็นเสขะคลุกคลีกับพวกคฤหัสถ์และบรรพชิต ด้วยการ<br>
  คลุกคลีอย่างคฤหัสถ์ที่ไม่สมควร ละการหลีกเร้น ไม่ประกอบ<br>
  ความสงบใจภายใน นี้เป็นธรรมประการที่ ๓ เป็นไปเพื่อความ<br>
  เสื่อมแก่ภิกษุผู้เป็นเสขะ<br>
  ๔. ภิกษุผู้เป็นเสขะเข้าไปยังหมู่บ้านในเวลาเช้านัก กลับมาในเวลาสายนัก<br>
  ละการหลีกเร้น ไม่ประกอบความสงบใจภายใน นี้เป็นธรรมประการ<br>
  ที่ ๔ เป็นไปเพื่อความเสื่อมแก่ภิกษุผู้เป็นเสขะ<br>
  ๕. ภิกษุผู้เป็นเสขะไม่ได้กถาเป็นเครื่องขัดเกลา เป็นสัปปายะแห่งความ<br>
  เป็นไปของจิต๒ คืออัปปิจฉกถา (เรื่องความมักน้อย) สันตุฏฐิกถา<br>
  (เรื่องความสันโดษ) ปวิเวกกถา (เรื่องความสงัด) อสังสัคคกถา<br><br>เชิงอรรถ :<br>
  ๑ ความสงบใจ (เจโตสมถะ) ในที่นี้หมายถึงสมาธิกัมมัฏฐาน (องฺ.ปญฺจก.อ. ๓/๙๐/๔๓)<br>
  ๒ เป็นสัปปายะแห่งความเป็นไปของจิต หมายถึงเป็นที่สบายและเป็นอุปการะแก่การชักนำจิตเข้าสู่สมถะ<br>
  และวิปัสสนา คือความปลอดโปร่งแห่งจิต (องฺ.ปญฺจก.อ. ๓/๙๐/๔๓, องฺ.นวก.อ.๓/๑/๒๘๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๖๐ }</span></p><hr><p>
  พระสุตตันตปิฎก อังคุตตรนิกาย ปัญจกนิบาต [๒. ทุติยปัณณาสก์] ๔. เถรวรรค ๑๐. ทุติยเสขสูตร<br>
  (เรื่องความไม่คลุกคลี) วีริยารัมภกถา (เรื่องการปรารภความเพียร)<br>
  สีลกถา (เรื่องศีล) สมาธิกถา (เรื่องสมาธิ) ปัญญากถา (เรื่องปัญญา)<br>
  วิมุตติกถา (เรื่องวิมุตติ) วิมุตติญาณทัสสนกถา (เรื่องความรู้<br>
  ความเห็นในวิมุตติ) ตามความปรารถนา ได้โดยยาก ได้โดยลำบาก<br>
  ละการหลีกเร้น ไม่ประกอบความสงบใจภายใน นี้เป็นธรรมประการ<br>
  ที่ ๕ เป็นไปเพื่อความเสื่อมแก่ภิกษุผู้เป็นเสขะ<br>
  ภิกษุทั้งหลาย ธรรม ๕ ประการต่อไปนี้ ย่อมเป็นไปเพื่อความไม่เสื่อมแก่<br>
  ภิกษุผู้เป็นเสขะ<br>
  ธรรม ๕ ประการ อะไรบ้าง คือ<br>
  ๑. ภิกษุผู้เป็นเสขะในธรรมวินัยนี้ เป็นผู้ไม่มีกิจมาก ไม่มีกรณียกิจมาก<br>
  ฉลาดในกิจน้อยใหญ่ ไม่ละการหลีกเร้น ตามประกอบความสงบใจ<br>
  ภายใน นี้เป็นธรรมประการที่ ๑ เป็นไปเพื่อความไม่เสื่อมแก่ภิกษุ<br>
  ผู้เป็นเสขะ<br>
  ๒. ภิกษุผู้เป็นเสขะไม่ให้วันเวลาล่วงไป เพราะการงานเล็กน้อย ไม่ละ<br>
  การหลีกเร้น ประกอบความสงบใจภายใน นี้เป็นธรรมประการที่ ๒<br>
  เป็นไปเพื่อความไม่เสื่อมแก่ภิกษุผู้เป็นเสขะ<br>
  ๓. ภิกษุผู้เป็นเสขะไม่คลุกคลีกับพวกคฤหัสถ์และบรรพชิต ด้วยการ<br>
  คลุกคลีกับคฤหัสถ์ที่ไม่สมควร ไม่ละการหลีกเร้น ประกอบความ<br>
  สงบใจภายใน นี้เป็นธรรมประการที่ ๓ เป็นไปเพื่อความไม่เสื่อมแก่<br>
  ภิกษุผู้เป็นเสขะ<br>
  ๔. ภิกษุผู้เป็นเสขะไม่เข้าไปยังหมู่บ้านในเวลาเช้านัก ไม่กลับในเวลาสายนัก<br>
  ไม่ละการหลีกเร้น ประกอบความสงบใจภายใน นี้เป็นธรรมประการ<br>
  ที่ ๔ เป็นไปเพื่อความไม่เสื่อมแก่ภิกษุผู้เป็นเสขะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๒๒ หน้า
  :๑๖๑ }</span></p><hr><p class="nc"><a href="tpd22-2.htm" >&gt;&gt;&gt;&gt;&gt; หน้าต่อไป &gt;&gt;&gt;&gt;&gt;</a>  </p>
  <p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>