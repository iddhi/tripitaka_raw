<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>


<meta http-equiv="Content-Type" content="text/html; charset=windows-874"><title>พระไตรปิฎกเล่มที่ ๓๐-๑ สุตตันตปิฎกที่ ๒๒ ขุททกนิกาย จูฬนิทเทส</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๓๐-๑ สุตตันตปิฎกที่ ๒๒ ขุททกนิกาย จูฬนิทเทส<br>
  <br>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  <br>
พระสุตตันตปิฎก<br>
ขุททกนิกาย จูฬนิทเทส<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br>
<br>
ปารายนวรรค<br>
  หมวดว่าด้วยธรรมเป็นเหตุให้ถึงฝั่ง<br>
  ๑. วัตถุคาถา๑<br>
เรื่องพราหมณ์พาวรีส่งศิษย์ไปทูลถามปัญหา</p>
<p> [๑] พราหมณ์พาวรี ผู้เรียนจบมนตร์<br>
  ปรารถนาความเป็นผู้ไม่มีกังวล<br>
  จึงเดินทางออกจากแคว้นโกศล<br>
  อันรื่นรมย์ ไปสู่ทักขิณาปถชนบท<br>
  [๒] ท่านอาศัยอยู่ที่ฝั่งแม่น้ำโคธาวรี<br>
  อันเป็นพรมแดนแคว้นอัสสกะกับแคว้นมุฬกะต่อกัน<br>
  (เลี้ยงชีพ) อยู่ด้วยการเที่ยวภิกขาและผลไม้<br>
  [๓] เพราะอาศัยพราหมณ์นั้นนั่นเอง<br>
  หมู่บ้านจึงได้เจริญไพบูลย์<br>
  ท่านได้ประกอบพิธีมหายัญขึ้น<br>
  ด้วยรายได้ที่เกิดจากหมู่บ้านนั้น<br><br>เชิงอรรถ :<br>
  ๑ ขุ.สุ. ๒๕/๙๘๓-๑๐๓๘/๕๒๔-๕๓๑๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๔] ท่านบูชามหายัญเสร็จแล้ว ก็กลับเข้าอาศรม<br>
  เมื่อท่านกลับเข้าอาศรมแล้ว<br>
  พราหมณ์อีกคนหนึ่ง ก็เดินทางมาถึง<br>
  [๕] พราหมณ์ที่มาพบนั้น มีเท้าเดินเสียดสีกัน<br>
  ท่าทางน่ากลัวมีฟันเขลอะ<br>
  ศีรษะเกลือกกลั้วด้วยสิ่งสกปรก<br>
  เข้าไปหาพราหมณ์พาวรีแล้ว<br>
  ขอทรัพย์ ๕๐๐ กหาปณะ<br>
  [๖] พราหมณ์พาวรีเห็นเขาแล้วก็เชิญให้นั่ง<br>
  ไต่ถามถึงความสุขความสบาย จึงกล่าวคำนี้ว่า<br>
  [๗] สิ่งของที่ควรให้ซึ่งเป็นของเราทั้งหมด<br>
  เราสละไปแล้ว พราหมณ์เอ๋ย<br>
  ท่านจงเชื่อเราเถิด เราไม่มีทรัพย์ ๕๐๐ เลย<br>
  [๘] (ปังกทันตพราหมณ์กล่าวว่า)<br>
  ถ้าเมื่อเราขอ ท่านไม่ให้สิ่งที่มีอยู่<br>
  ในวันที่ ๗ ขอให้ศีรษะท่านแตกเป็น ๗ เสี่ยง<br>
  [๙] พราหมณ์นั้นเป็นคนโกหก<br>
  แสดงท่าทาง(หลอกลวง) กล่าวคำที่น่ากลัว<br>
  พราหมณ์พาวรีได้ฟังคำพูดของเขาแล้วก็เป็นทุกข์<br>
  [๑๐] (พราหมณ์พาวรี) ถูกลูกศรคือความเศร้าโศกเสียบแทงแล้ว<br>
  ไม่บริโภคอาหาร ซูบผอม<br>
  เมื่อท่านมีความคิดอย่างนั้น ใจก็ไม่ยินดีในฌาน<br>
  [๑๑] เทวดาผู้ปรารถนาประโยชน์<br>
  เห็นพราหมณ์พาวรีหวาดกลัวเป็นทุกข์อยู่<br>
  จึงเข้าไปหาท่านแล้วกล่าวคำนี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๑๒] พราหมณ์ผู้ต้องการทรัพย์นั้นเป็นคนโกหก<br>
  เขาไม่รู้จักศีรษะ ไม่มีความรู้เรื่องศีรษะ<br>
  และธรรมที่ทำให้ศีรษะตกไป<br>
  [๑๓] (พราหมณ์พาวรีคิดว่า) เทวดาผู้เจริญนี้คงจะรู้<br>
  (จึงกล่าวไปว่า) ข้าพเจ้าขอถามเรื่องศีรษะ<br>
  และธรรมที่ทำให้ศีรษะตกไป<br>
  ขอท่านจงบอกเรื่องนั้นแก่ข้าพเจ้าด้วยเถิด<br>
  ข้าพเจ้าขอฟังคำตอบของท่าน<br>
  [๑๔](เทวดากล่าวว่า)<br>
  แม้ข้าพเจ้าก็ไม่รู้จักเรื่องศีรษะ<br>
  และธรรมที่ทำให้ศีรษะตกไป<br>
  ข้าพเจ้าไม่มีความรู้ในเรื่องนี้<br>
  เรื่องศีรษะและธรรมที่ทำให้ศีรษะตกไป<br>
  เป็นวิสัยของพระชินเจ้าเท่านั้น<br>
  [๑๕] (พราหมณ์พาวรีกล่าวว่า)<br>
  เทวดา ก็ใครเล่าในปฐพีมณฑลนี้<br>
  รู้จักศีรษะและธรรมที่ทำให้ศีรษะตกไป<br>
  ขอท่านจงบอกผู้นั้นแก่ข้าพเจ้าด้วยเถิด<br>
  [๑๖] (เทวดากล่าวว่า)<br>
  พระโอรสของเจ้าศากยะ<br>
  เป็นเชื้อพระวงศ์ของพระเจ้าโอกกากะ<br>
  เสด็จออกผนวชจากกรุงกบิลพัสดุ์<br>
  ทรงเป็นผู้นำสัตว์โลก เป็นผู้ก่อความสว่างไสว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๑๗] (เทวดากล่าวว่า)<br>
  พราหมณ์ เจ้าศากยบุตรพระองค์นั้น<br>
  เป็นพระสัมพุทธเจ้า ทรงถึงฝั่งแห่งธรรมทั้งปวง<br>
  บรรลุกำลังแห่งอภิญญาทั้งหมดแล้ว<br>
  มีพระจักษุในธรรมทั้งปวง<br>
  ทรงถึงธรรมเป็นที่สิ้นกรรมทุกอย่าง<br>
  ทรงน้อมพระทัยไปในธรรมเป็นที่สิ้นอุปธิ<br>
  [๑๘] พระผู้มีพระภาคพระองค์นั้นเป็นพระพุทธเจ้าในโลก<br>
  มีพระจักษุ ทรงแสดงธรรม<br>
  ท่านจงไปทูลถามพระองค์เถิด<br>
  พระองค์จักทรงพยากรณ์ปัญหานั้นแก่ท่านได้<br>
  [๑๙] พราหมณ์พาวรีได้ฟังคำว่า พระสัมพุทธเจ้า<br>
  ก็เบิกบานใจ ความเศร้าโศกก็เบาบางลง<br>
  และได้รับปีติเปี่ยมล้น<br>
  [๒๐] พราหมณ์พาวรีนั้นดีใจ เบิกบานใจ<br>
  เกิดความปลาบปลื้มใจ<br>
  จึงไต่ถามเทวดาถึงพระผู้มีพระภาคพระองค์นั้น<br>
  (และประกาศว่า) พระสัมพุทธเจ้า<br>
  ผู้เป็นที่พึ่งของสัตว์โลกประทับอยู่ ณ ที่ไหน<br>
  จะเป็นบ้าน นิคม หรือชนบทใดก็ตาม<br>
  พวกเราพึงไปเข้าเฝ้าพระสัมพุทธเจ้า<br>
  ผู้สูงสุดกว่าเทวดาและมนุษย์ทั้งหลาย<br>
  [๒๑] (เทวดากล่าวว่า)<br>
  เจ้าศายกบุตรพระองค์นั้น ผู้ทรงชนะมาร<br>
  มีพระปัญญากว้างขวาง มีพระปัญญาล้ำเลิศแผ่ไพศาลยิ่ง<br>
  ทรงปราศจากธุระ ไม่มีอาสวะ<br>
  ทรงเป็นผู้รู้แจ้งเรื่องศีรษะและธรรมที่ทำให้ศีรษะตกไป<br>
  ทรงเป็นผู้องอาจกว่านรชน<br>
  ประทับอยู่ ณ มณเฑียรสถานของพระเจ้าโกศลเขตกรุงสาวัตถี<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๒๒] ลำดับนั้น พราหมณ์พาวรีได้เรียกพราหมณ์ทั้งหลาย<br>
  ผู้เป็นศิษย์ ซึ่งเรียนจบมนตร์มากล่าวว่า มาณพทั้งหลาย<br>
  มานี่เถิด เราจักบอก ขอพวกเธอจงฟังคำของเรา<br>
  [๒๓] (พราหมณ์พาวรีกล่าวต่อไปว่า)<br>
  ความที่พระผู้มีพระภาคพระองค์ใดปรากฏเนือง ๆ<br>
  ในโลกนั่นหาได้ยาก วันนี้ พระผู้มีพระภาคพระองค์นั้น<br>
  เสด็จอุบัติในโลกแล้ว ปรากฏพระนามว่า พระสัมพุทธเจ้า<br>
  พวกเธอจงรีบไปกรุงสาวัตถี เข้าเฝ้าพระสัมพุทธเจ้า<br>
  ผู้สูงสุดกว่าเทวดาและมนุษย์ทั้งหลาย<br>
  [๒๔] (มาณพทั้งหลายถามว่า)<br>
  ข้าแต่พราหมณ์ ถ้าพวกข้าพเจ้าพบแล้ว<br>
  จะรู้ได้อย่างไรว่าเป็นพระพุทธเจ้า<br>
  ขอท่านจงบอกวิธีที่จะรู้จักพระองค์<br>
  แก่พวกข้าพเจ้าผู้ไม่รู้ด้วยเถิด<br>
  [๒๕] (พราหมณ์พาวรีกล่าวว่า)<br>
  ก็มหาปุริสลักษณะ ๓๒ ประการ<br>
  อันมาแล้วในมนตร์ทั้งหลาย<br>
  ท่านกล่าวไว้แจ่มแจ้งครบถ้วนโดยลำดับ<br>
  [๒๖] บุคคลใดมีมหาปุริสลักษณะเหล่านั้นอยู่ในตัว<br>
  บุคคลนั้นมีคติเป็น ๒ อย่างเท่านั้น<br>
  มิได้มีคติเป็นที่ ๓ เลย<br>
  [๒๗] คือ ถ้าบุคคลนั้นอยู่ครองเรือน<br>
  จะพึงครอบครองแผ่นดินนี้<br>
  ย่อมปกครองโดยธรรม<br>
  โดยไม่ต้องใช้อาญา ไม่ต้องใช้ศัสตรา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๒๘] แต่ถ้าบุคคลนั้น ออกจากเรือนบวชเป็นบรรพชิต<br>
  จะเป็นพระอรหันตสัมพุทธเจ้าผู้ยอดเยี่ยม<br>
  มีกิเลสดุจเครื่องปิดบัง๑อันเปิดแล้ว<br>
  [๒๙] พวกเธอจงทูลถามด้วยใจเท่านั้นถึงชาติ<br>
  โคตร ลักษณะ มนตร์ ศิษย์คนอื่น ๆ<br>
  ศีรษะและธรรมที่ทำให้ศีรษะตกไป<br>
  [๓๐] ถ้าบุคคลนั้นเป็นพระพุทธเจ้า<br>
  ผู้มีปกติเห็นธรรมหาเครื่องกางกั้นมิได้<br>
  เมื่อพวกเธอถามปัญหาด้วยใจแล้ว<br>
  ก็จักทรงวิสัชนาด้วยพระวาจา<br>
  [๓๑] ครั้นฟังคำของพราหมณ์พาวรีแล้ว<br>
  พราหมณ์ ๑๖ คนผู้เป็นศิษย์ คือ (๑) อชิตะ<br>
  (๒) ติสสเมตเตยยะ (๓) ปุณณกะ (๔) เมตตคู<br>
  [๓๒] (๕) โธตกะ (๖) อุปสีวะ (๗) นันทะ (๘) เหมกะ<br>
  (๙) โตเทยยะ (๑๐) กัปปะ (๑๑) ชตุกัณณิ ผู้เป็นบัณฑิต<br>
  [๓๓] (๑๒) ภัทราวุธ (๑๓) อุทัย (๑๔) โปสาละ<br>
  (๑๕) โมฆราช ผู้มีปัญญา (๑๖) ปิงคิยะ ผู้เป็นมหาฤๅษี<br>
  [๓๔] พราหมณ์ผู้เป็นศิษย์ ๑๖ คนนั้น<br>
  แต่ละคนเป็นเจ้าหมู่ เจ้าคณะ มีชื่อปรากฏแก่ชาวโลกทั่วไป<br>
  เป็นผู้บำเพ็ญฌาน ยินดีในฌาน <br>
  เป็นผู้มีปัญญาปราดเปรื่อง<br>
  เคยอบรมวาสนาแต่ชาติปางก่อนทั้งนั้น<br><br>เชิงอรรถ :<br>
  ๑ กิเลสดุจเครื่องปิดบัง มี ๕ อย่าง ได้แก่ ตัณหา ทิฏฐิ กิเลส ทุจริต อวิชชา พระผู้มีพระภาค<br>
  ทรงเผากิเลสเหล่านี้ด้วยไฟคือญาณ (ดูรายละเอียดในข้อ ๑๑๘/๓๘๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๓๕] ทุกคนเกล้าชฎาและครองหนังเสือ<br>
  อภิวาทพราหมณ์พาวรีและกระทำประทักษิณแล้ว<br>
  ต่างออกเดินทางมุ่งหน้าไปทางทิศอุดร<br>
  [๓๖] สู่สถานที่ตั้งแคว้นมุฬกะ กรุงมาหิสสติในกาลนั้น<br>
  กรุงอุชเชนี เมืองโคนัทธะ เมืองเวทิสา เมืองวนสวหยา๑<br>
  [๓๗] กรุงโกสัมพี เมืองสาเกต กรุงสาวัตถีอันอุดม<br>
  เมืองเสตัพยะ กรุงกบิลพัสดุ์ กรุงกุสินารา<br>
  [๓๘] กรุงปาวา โภคนคร กรุงเวสาลี แคว้นมคธ<br>
  และปาสาณกเจดีย์ อันรื่นรมย์ น่ารื่นเริงใจ<br>
  [๓๙] พราหมณ์เหล่านั้นรีบขึ้นสู่ภูเขา<br>
  เหมือนคนกระหายน้ำรีบหาน้ำเย็นดื่ม<br>
  เหมือนพ่อค้าได้ลาภใหญ่มาครอง<br>
  และเหมือนคนถูกความร้อนแผดเผารีบหาร่มเงา<br>
  [๔๐] สมัยนั้น พระผู้มีพระภาคมีภิกษุสงฆ์แวดล้อม<br>
  ทรงแสดงธรรมแก่ภิกษุทั้งหลายอยู่<br>
  ประหนึ่งว่าราชสีห์บันลือสีหนาทอยู่ในป่า<br>
  [๔๑] อชิตมาณพได้เห็นพระพุทธเจ้า<br>
  ผู้เป็นดุจดวงอาทิตย์อันมีรัศมีเจิดจ้า<br>
  และดุจดวงจันทร์เต็มดวงในวันเพ็ญ<br>
  [๔๒] ลำดับนั้น อชิตมาณพยืนอยู่ ณ ที่สมควร<br>
  รื่นเริงใจ เพราะได้เห็นอนุพยัญชนะ<br>
  บริบูรณ์ในพระวรกายของพระผู้มีพระภาค<br>
  จึงได้ทูลถามปัญหาด้วยใจว่า<br><br>เชิงอรรถ :<br>
  ๑ วนสวหยา มีชื่ออีก ๒ อย่าง คือ (๑) ปวนนคร (๒) วนสาวัตถี (ขุ.สุ.อ. ๒/๑๐๑๓-๘/๔๓๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๔๓] (อชิตมาณพทูลถามปัญหาทางใจว่า)<br>
  ขอพระองค์ตรัสระบุให้แน่ชัด<br>
  ถึงชาติ โคตร พร้อมด้วยลักษณะ<br>
  ขอโปรดตรัสบอกความสำเร็จในมนตร์ทั้งหลายว่า<br>
  พราหมณ์สอนมาณพเท่าไร<br>
  [๔๔] (พระผู้มีพระภาคตรัสตอบว่า)<br>
  พราหมณ์นั้นมีอายุ ๑๒๐ ปี ชื่อพาวรีโดยโคตร<br>
  มีลักษณะ๑ ๓ อย่างอยู่ในตัว เป็นผู้เรียนจบไตรเพท๒<br>
  [๔๕] พราหมณ์นั้นถึงความสำเร็จ<br>
  ในลักษณะมนตร์๓และประวัติศาสตร์๔<br>
  พร้อมทั้งนิฆัณฑุศาสตร์๕และเกฏุภศาสตร์๖<br>
  ชื่อว่าถึงความสำเร็จในหลักธรรมของตน<br>
  กล่าวสอนมนตร์แก่ศิษย์ ๕๐๐ คน<br>
  [๔๖] (อชิตมาณพทูลถามว่า)<br>
  ข้าแต่พระองค์ผู้สูงสุดกว่านรชน ผู้ตัดตัณหาเสียได้<br>
  ขอพระองค์โปรดประกาศความเด่นชัด<br>
  แห่งลักษณะของพราหมณ์พาวรี<br>
  อย่าให้พวกข้าพระองค์มีความสงสัยเลย<br><br>เชิงอรรถ :<br>
  ๑ ลักษณะ หมายถึงมหาปุริสลักษณะ (ขุ.สุ.อ. ๒/๑๐๒๖-๗/๑๔๓๒)<br>
  ๒ ไตรเพท หมายถึงคัมภีร์ ๓ คัมภีร์ คือฤคเวท (อิรุเวท) ยชุรเวท และสามเวท (ส่วนอาถรรพเวท <br>
  ปรากฏภายหลังจากการปรากฏของพระสูตรนี้<br>
  ๓ มนตร์ ในคัมภีร์พระเวท หมายถึงบทสวดสรรเสริญเทพเจ้า ซึ่งรวบรวมเป็นหมวด ๆ เรียกชื่อว่า
  ฤคเวท <br>
  ยชุรเวท สามเวท และอาถรรพเวท<br>
  ๔ ประวัติศาสตร์ คือพงศาวดารเล่าเรื่องเก่า ๆ มักจะมีคำว่า สิ่งนี้ได้เป็นมาอย่างนี้<br>
  ๕ นิฆัณฑุศาสตร์ คัมภีร์ประเภทศัพท์มูลวิทยา (Etymology) คลังศัพท์ (Lexicon)
  หรืออภิธานศัพท์ <br>
  (Glossary) ที่รวบรวมคำศัพท์ในพระเวทซึ่งเป็นคำยาก หรือคำที่เลิกใช้แล้ว นำมาอธิบายความหมาย <br>
  เป็นส่วนหนึ่งของนิรุกติ ซึ่งเป็น ๑ ในเวทางคศาสตร์ ๖ ของศาสนาพราหมณ์ ภาษาสันสกฤตเรียกว่า <br>
  นิฆัณฏุ (ที.สี.อ. ๒๕๖/๒๒๒, ขุ.จู.อ. ๑๕/๑๔)<br>
  ๖ เกฎุภศาสตร์ คัมภีร์ว่าด้วยกฎเกณฑ์การใช้ถ้อยคำให้เหมาะสมแก่การประกอบพิธีกรรมต่าง
  ๆ เป็นส่วน<br>
  หนึ่งของกัลปะซึ่งเป็น ๑ ในเวทางคศาสตร์ ๖ ของศาสนาพราหมณ์ ภาษาสันสกฤตเรียกว่า
  ไกฏภ<br>
  (ที.สี.อ. ๒๕๖/๒๒๒, ขุ.จู.อ. ๑๕/๑๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๔๗] (พระผู้มีพระภาคตรัสตอบว่า)<br>
  พราหมณ์นั้นย่อมใช้ลิ้นปิดหน้าได้<br>
  มีอุณาโลมอยู่ระหว่างคิ้ว มีคุยหฐานซ่อนอยู่ในฝัก<br>
  มาณพ เธอจงรู้อย่างนี้<br>
  [๔๘] ชนทั้งปวงไม่ได้ยินใครถามปัญหาอะไร<br>
  ได้ยินแต่ปัญหาที่พระพุทธเจ้าทรงพยากรณ์<br>
  ก็ปลาบปลื้มใจ ประนมอัญชลีแล้วพากันคิดไปต่าง ๆ ว่า<br>
  [๔๙] ใครหนอ เป็นเทพ เป็นพระพรหม<br>
  หรือพระอินทร์ผู้สุชัมบดีเมื่อถามปัญหาด้วยใจ<br>
  พระผู้มีพระภาคตรัสบอกปัญหานั้นกับใครเล่า<br>
  [๕๐] (อชิตมาณพกราบทูลว่า)<br>
  พราหมณ์พาวรีถามถึงเรื่องศีรษะ<br>
  และธรรมที่ทำให้ศีรษะตกไป<br>
  ข้าแต่พระผู้มีพระภาคผู้ทรงแสวงหาคุณอันยิ่งใหญ่<br>
  ขอพระองค์โปรดพยากรณ์ปัญหานั้น<br>
  กำจัดความสงสัยของพวกข้าพระองค์ด้วยเถิด<br>
  [๕๑] (พระผู้มีพระภาคตรัสว่า)<br>
  เธอจงรู้เถิดว่า อวิชชาเป็นศีรษะ<br>
  วิชชาที่ประกอบด้วยสัทธา สติ สมาธิ ฉันทะ<br>
  และวิริยะเป็นธรรมที่ทำให้ศีรษะตกไป<br>
  [๕๒] ลำดับนั้น อชิตมาณพ มีความปลาบปลื้มใจมากล้น<br>
  สนับสนุนแล้ว พาดหนังเสือเฉวียงบ่า<br>
  ซบศีรษะลงแทบพระยุคลบาท (แล้วกราบทูลต่อไปว่า)<br>
  [๕๓] ข้าแต่พระองค์ผู้นิรทุกข์ ผู้มีพระจักษุ<br>
  พราหมณ์พาวรี พร้อมด้วยเหล่าศิษย์มีจิตเบิกบาน ดีใจ<br>
  ขอถวายอภิวาทพระยุคลบาทของพระองค์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๑. วัตถุคาถา<br>
  [๕๔] (พระผู้มีพระภาคเจ้าตรัสว่า)<br>
  ขอพราหมณ์พาวรี พร้อมด้วยเหล่าศิษย์<br>
  จงมีความสุขและแม้เธอเองก็ขอให้มีความสุข<br>
  มีชีวิตอยู่ยืนนานเถิด มาณพ<br>
  [๕๕] เราให้โอกาสแก่พราหมณ์พาวรี แก่เธอ<br>
  และมาณพทั้งหมดถามข้อสงสัยทั้งปวง<br>
  พวกเธอปรารถนาจะถามปัญหาอย่างใดอย่างหนึ่งก็จงถามเถิด<br>
  [๕๖] อชิตมาณพได้รับโอกาสจากพระสัมพุทธเจ้าแล้ว<br>
  นั่งประคองอัญชลี ทูลถามปัญหาข้อแรกกับพระตถาคต<br>
  ณ ปาสาณกเจดีย์นั้น<br>
  วัตถุคาถาจบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑. อชิตมาณวปัญหา<br>
  ๒. มาณวปัญหา<br>
  ว่าด้วยปัญหาของมาณพ ๑๖ คน<br>
  ๑. อชิตมาณวปัญหา๑<br>
  ว่าด้วยปัญหาของอชิตมาณพ<br>
  [๕๗] (ท่านอชิตะทูลถาม ดังนี้)<br>
  โลกถูกอะไรเล่าหุ้มห่อไว้<br>
  เพราะเหตุไรเล่า โลกจึงไม่สดใส<br>
  ขอพระองค์โปรดตรัสบอกว่า<br>
  อะไรเป็นเครื่องฉาบทาโลกนั้นไว้<br>
  อะไรเล่า เป็นภัยใหญ่ของโลกนั้น (๑)<br>
  [๕๘] (พระผู้มีพระภาคตรัสตอบว่า อชิตะ)<br>
  โลกถูกอวิชชาหุ้มห่อไว้<br>
  โลกไม่สดใสเพราะความตระหนี่และความประมาท<br>
  เราเรียกความอยากว่าเป็นเครื่องฉาบทาโลกไว้<br>
  ทุกข์เป็นภัยใหญ่ของโลกนั้น (๒)<br>
  [๕๙] (ท่านอชิตะทูลถาม ดังนี้)<br>
  กระแสทั้งหลายย่อมไหลไปในที่ทั้งปวง<br>
  อะไรเป็นเครื่องกั้นกระแสทั้งหลาย<br>
  ขอพระองค์โปรดตรัสบอกธรรมเครื่องป้องกันกระแสทั้งหลาย<br>
  อะไรปิดกั้นกระแสทั้งหลายได้ (๓)<br><br>เชิงอรรถ :<br>
  ๑ ดูคำอธิบายในหน้า ๔๓-๗๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑. อชิตมาณวปัญหา<br>
  [๖๐] (พระผู้มีพระภาคตรัสตอบว่า อชิตะ)<br>
  กระแสเหล่าใดในโลก<br>
  สติเป็นเครื่องกั้นกระแสเหล่านั้นได้<br>
  เรากล่าวธรรมเครื่องป้องกันกระแสทั้งหลาย<br>
  ปัญญาปิดกั้นกระแสเหล่านั้นได้ (๔)<br>
  [๖๑] (ท่านอชิตะทูลถาม ดังนี้)<br>
  ข้าแต่พระองค์ผู้นิรทุกข์ ปัญญา สติ<br>
  นามและรูปนี้ดับที่ไหน ข้าพระองค์ได้ทูลถามแล้ว<br>
  ขอพระองค์โปรดตรัสบอกเนื้อความนั้น<br>
  แก่ข้าพระองค์ด้วยเถิด (๕)<br>
  [๖๒] (พระผู้มีพระภาคตรัสตอบว่า)<br>
  อชิตะ เธอได้ถามปัญหานั้นใด<br>
  เราจะกล่าวแก้ปัญหานั้นแก่เธอ<br>
  นามและรูปนั้นดับไม่มีส่วนเหลือในที่ใด<br>
  นามและรูปนั้นดับไปในที่นั้นเพราะวิญญาณดับ (๖)<br>
  [๖๓] (ท่านอชิตะทูลถาม ดังนี้)<br>
  พระอรหันตขีณาสพเหล่าใดผู้มีสังขาตธรรม<br>
  และพระเสขะเหล่าใดที่มีอยู่เป็นอันมากในที่นี้<br>
  ข้าแต่พระองค์ผู้นิรทุกข์ ข้าพระองค์ทูลถามแล้ว<br>
  ขอพระองค์ผู้มีปัญญา โปรดตรัสบอกการดำนินชีวิต<br>
  ของพระอรหันตขีณาสพ และพระเสขะเหล่านั้นเถิด (๗)<br>
  [๖๔] (พระผู้มีพระภาคตรัสตอบว่า)<br>
  ภิกษุไม่พึงปรารถนายิ่งในกามทั้งหลาย<br>
  พึงเป็นผู้มีใจไม่ขุ่นมัว ฉลาดในธรรมทั้งปวง<br>
  มีสติดำรงอยู่ (๘)<br>
  อชิตมาณวปัญหาที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๒. ติสสเมตเตยยมาณวปัญหา<br>
  ๒. ติสสเมตเตยยมาณวปัญหา๑<br>
  ว่าด้วยปัญหาของติสสเมตเตยยมาณพ<br>
  [๖๕] (ท่านติสสเมตเตยยะทูลถาม ดังนี้)<br>
  ใครชื่อว่าเป็นผู้สันโดษในโลกนี้ <br>
  ความหวั่นไหวทั้งหลายย่อมไม่มีแก่ใคร<br>
  ใครรู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  พระองค์ตรัสเรียกใครว่าเป็นมหาบุรุษ<br>
  ใครล่วงพ้นเครื่องร้อยรัดในโลกนี้ได้ (๑)<br>
  [๖๖] (พระผู้มีพระภาคตรัสตอบว่า เมตเตยยะ)<br>
  ภิกษุเป็นผู้มีพรหมจรรย์(เพราะเห็นโทษ)ในกามทั้งหลาย<br>
  ชื่อว่าเป็นผู้สันโดษ ผู้คลายตัณหาแล้ว<br>
  มีสติทุกเมื่อ รู้ธรรมทั้งหลายแล้วดับกิเลสได้<br>
  ภิกษุนั้นชื่อว่าไม่มีความหวั่นไหว (๒)<br>
  [๖๗] (พระผู้มีพระภาคตรัสตอบว่า)<br>
  ภิกษุนั้นชื่อว่ารู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  เราเรียกภิกษุนั้นว่าเป็นมหาบุรุษ<br>
  ภิกษุนั้นชื่อว่าล่วงพ้นเครื่องร้อยรัดในโลกนี้ได้ (๓)<br>
  ติสสเมตเตยยมาณวปัญหาที่ ๒ จบ<br><br>เชิงอรรถ :<br>
  ๑ ดูคำอธิบายในหน้า ๗๓-๘๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๓. ปุณณกมาณวปัญหา<br>
  ๓. ปุณณกมาณวปัญหา๑<br>
  ว่าด้วยปัญหาของปุณณกมาณพ<br>
  [๖๘] (ท่านปุณณกะทูลถาม ดังนี้)<br>
  ข้าพระองค์มีปัญหาจะทูลถาม จึงมาเฝ้าพระองค์<br>
  ผู้ไม่มีตัณหาเหตุให้หวั่นไหว ผู้มีปกติเห็นมูล<br>
  ฤๅษี มนุชะ กษัตริย์ และพราหมณ์จำนวนมากในโลกนี้<br>
  อาศัยอะไร จึงพากันบูชายัญแก่เทวดาทั้งหลาย<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๑)<br>
  [๖๙] (พระผู้มีพระภาคตรัสตอบว่า ปุณณกะ)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ปุณณกะ ชนเหล่านั้นหวังความเป็นอย่างนี้<br>
  อาศัยชราจึงพากันบูชายัญ (๒)<br>
  [๗๐] (ท่านปุณณกะทูลถาม ดังนี้)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ข้าแต่พระผู้มีพระภาคผู้นิรทุกข์<br>
  ชนเหล่านั้นเป็นผู้ไม่ประมาทในการบูชายัญ<br>
  ได้ข้ามชาติและชราได้บ้างไหม<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๓)<br>
  [๗๑] (พระผู้มีพระภาคตรัสตอบว่า ปุณณกะ)<br>
  ชนเหล่านั้นหวัง ชื่นชม มุ่งหวัง จึงพากันบูชายัญ<br>
  เพราะอาศัยลาภ จึงมุ่งหวังกาม<br><br>เชิงอรรถ :<br>
  ๑ ดูคำอธิบายในหน้า ๘๓-๑๐๙<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๔. เมตตคูมาณวปัญหา<br>
  เราขอกล่าวว่า ชนเหล่านั้นผู้ประกอบการบูชายัญ<br>
  เป็นผู้กำหนัดยินดีในภพ ข้ามชาติและชราไปไม่ได้ (๔)<br>
  [๗๒] (ท่านปุณณกะทูลถาม ดังนี้)<br>
  ข้าแต่พระองค์ผู้นิรทุกข์<br>
  ถ้าชนเหล่านั้นผู้ประกอบการบูชายัญ<br>
  ข้ามชาติและชราไปไม่ได้ด้วยยัญทั้งหลาย<br>
  ข้าแต่พระองค์ผู้นิรทุกข์ เมื่อเป็นเช่นนี้<br>
  ใครเล่าในเทวโลกและมนุษยโลก ข้ามชาติและชราได้<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๕)<br>
  [๗๓] (พระผู้มีพระภาคตรัสตอบว่า ปุณณกะ)<br>
  เรากล่าวว่า บุคคลใดไม่มีความหวั่นไหวในโลกไหน ๆ<br>
  เพราะทราบชัดฝั่งนี้และฝั่งโน้นในโลก<br>
  บุคคลนั้นเป็นผู้สงบ ปราศจากควัน ไม่มีทุกข์<br>
  ไม่มีความหวัง ชื่อว่าข้ามชาติและชราได้แล้ว (๖)<br>
  ปุณณกมาณวปัญหาที่ ๓ จบ</p>
<p> ๔. เมตตคูมาณวปัญหา๑<br>
  ว่าด้วยปัญหาของเมตตคูมาณพ<br>
  [๗๔] (ท่านเมตตคูทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าพระองค์ย่อมสำคัญพระองค์ว่า ทรงเป็นผู้จบเวท<br>
  ทรงอบรมพระองค์แล้ว ทุกข์หลายรูปแบบอะไรก็ตามในโลก<br>
  ทุกข์เหล่านี้เกิดมาจากที่ไหนหนอ (๑)<br><br>เชิงอรรถ :<br>
  ๑ ดูคำอธิบายในหน้า ๑๑๐-๑๕๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๔. เมตตคูมาณวปัญหา<br>
  [๗๕] (พระผู้มีพระภาคตรัสตอบว่า เมตตคู)<br>
  เธอได้ถามถึงแดนเกิดแห่งทุกข์กับเราแล้ว<br>
  เราจะบอกแดนเกิดแห่งทุกข์นั้นแก่เธอตามที่เรารู้<br>
  ทุกข์หลายรูปแบบอะไรก็ตามในโลก<br>
  ล้วนเกิดมาจากอุปธิเป็นต้นเหตุ (๒)<br>
  [๗๖] (พระผู้มีพระภาคตรัสตอบว่า)<br>
  ผู้ใดแล ไม่มีปัญญา ย่อมก่ออุปธิ<br>
  ผู้นั้นจัดว่าเป็นคนเขลา ย่อมเข้าถึงทุกข์บ่อย ๆ<br>
  เพราะฉะนั้น บุคคลรู้อยู่ เป็นผู้มีปกติพิจารณาเห็นทุกข์ว่า<br>
  มีชาติเป็นแดนเกิด ไม่ควรก่ออุปธิ (๓)<br>
  [๗๗] (ท่านเมตตคูทูลถามว่า)<br>
  พวกข้าพระองค์ได้ทูลถามปัญหาใดกับพระองค์<br>
  พระผู้มีพระภาคได้ตรัสบอกปัญหานั้นแก่พวกข้าพระองค์แล้ว<br>
  ข้าพระองค์ขอทูลถามปัญหาอื่นต่อไป<br>
  ขอพระองค์โปรดตรัสบอกปัญหานั้นด้วยเถิด<br>
  นักปราชญ์ทั้งหลายจะข้ามโอฆะ ชาติ ชรา<br>
  โสกะและปริเทวะได้อย่างไรหนอ<br>
  พระองค์ผู้เป็นพระมุนี ขอโปรดตรัสแก้ปัญหานั้น<br>
  แก่ข้าพระองค์ให้แจ่มแจ้งด้วยเถิด<br>
  เพราะธรรมนั้นพระองค์ทรงทราบชัดแล้ว (๔)<br>
  [๗๘] (พระผู้มีพระภาคตรัสตอบว่า เมตตคู)<br>
  บุคคลรู้ชัดธรรมใดแล้ว มีสติเที่ยวไปอยู่<br>
  พึงข้ามตัณหาที่ชื่อว่าวิสัตติกาในโลกได้<br>
  เราจักกล่าวธรรม(นั้น)ที่รู้ประจักษ์ด้วยตนเอง<br>
  ในธรรมที่เราเห็นแล้ว แก่เธอ (๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๔. เมตตคูมาณวปัญหา<br>
  [๗๙] (ท่านเมตตคูทูลถามว่า)<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์ชอบใจธรรมอันสูงสุดนั้นที่บุคคลรู้ชัดแล้ว<br>
  มีสติเที่ยวไปอยู่ พึงข้ามตัณหาที่ชื่อว่าวิสัตติกาในโลกได้ (๖)<br>
  [๘๐] (พระผู้มีพระภาคตรัสตอบว่า เมตตคู)<br>
  เธอรู้ธรรมอย่างใดอย่างหนึ่ง<br>
  ซึ่งเป็นธรรมชั้นสูง ชั้นต่ำและชั้นกลาง<br>
  เธอจงบรรเทาความเพลิดเพลิน ความถือมั่น<br>
  และวิญญาณ ในธรรมเหล่านี้เสีย ไม่พึงตั้งอยู่ในภพ (๗)<br>
  [๘๑] (พระผู้มีพระภาคตรัสตอบว่า)<br>
  ภิกษุผู้มีปกติอยู่อย่างนี้ มีสติ ไม่ประมาท<br>
  รู้แจ้ง ละความยึดถือว่าเป็นของเราแล้ว<br>
  เที่ยวไปอยู่ พึงละชาติ ชรา โสกะและปริเทวะ<br>
  อันเป็นทุกข์ในอัตภาพนี้ได้แน่นอน (๘)<br>
  [๘๒] (ท่านเมตตคูทูลถามว่า)<br>
  ข้าพระองค์ชอบใจพระวาจานี้ของพระองค์<br>
  ผู้ทรงแสวงหาคุณอันยิ่งใหญ่ ข้าแต่พระโคดม<br>
  ธรรมที่ปราศจากอุปธิ พระองค์ตรัสไว้ดีแล้ว<br>
  พระผู้มีพระภาคทรงละทุกข์ได้แล้วเป็นแน่<br>
  เพราะธรรมนี้ พระองค์ทรงทราบชัดแล้ว (๙)<br>
  [๘๓] (ท่านเมตตคูทูลถามว่า)<br>
  พระองค์ผู้เป็นพระมุนีตรัสสอนชนเหล่าใดไม่หยุดหย่อน<br>
  ชนแม้เหล่านั้นพึงละทุกข์ได้เป็นแน่<br>
  เพราะฉะนั้น ข้าพระองค์จึงมาพบพระผู้มีพระภาคผู้นาคะ<br>
  ขอนมัสการพระองค์ (โดยหวังว่า)พระผู้มีพระภาค<br>
  พึงตรัสสอนข้าพระองค์ไม่หยุดหย่อนบ้าง (๑๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๕. โธตกมาณวปัญหา<br>
  [๘๔] (พระผู้มีพระภาคตรัสตอบว่า)<br>
  บุคคลที่เธอรู้จักว่าเป็นพราหมณ์ผู้จบเวท<br>
  ไม่มีเครื่องกังวล ไม่ข้องในกามภพ<br>
  ข้ามโอฆะได้แล้วโดยแท้ และเป็นผู้ข้ามถึงฝั่ง<br>
  ไม่มีกิเลสดุจตะปูตรึงจิต หมดความสงสัยแล้ว (๑๑)<br>
  [๘๕] (พระผู้มีพระภาคตรัสตอบว่า)<br>
  นรชนใดในที่นี้ เป็นผู้มีปัญญา จบเวท<br>
  สลัดเครื่องข้องในภพน้อยภพใหญ่นี้ได้แล้ว<br>
  นรชนนั้นเป็นผู้คลายตัณหาแล้ว ไม่มีทุกข์ ไม่มีความหวัง<br>
  เรากล่าวว่า นรชนนั้นข้ามชาติและชราได้แล้ว (๑๒)<br>
  เมตตคูมาณวปัญหาที่ ๔ จบ</p>
<p> ๕. โธตกมาณวปัญหา๑<br>
  ว่าด้วยปัญหาของโธตกมาณพ<br>
  [๘๖] (ท่านโธตกะทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามพระองค์<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์มุ่งหวังจะรับฟังพระวาจาของพระองค์อย่างยิ่ง<br>
  บุคคลได้ฟังพระสุรเสียงของพระองค์แล้ว<br>
  พึงศึกษาธรรมเป็นเหตุดับกิเลสเพื่อตน (๑)<br><br>เชิงอรรถ :<br>
  ๑ ดูคำอธิบายในหน้า ๑๕๕-๑๗๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๕. โธตกมาณวปัญหา<br>
  [๘๗] (พระผู้มีพระภาคตรัสตอบว่า โธตกะ)<br>
  ถ้าเช่นนั้น เธอผู้มีปัญญารักษาตน<br>
  มีสติ จงทำความเพียรในที่นี้แล<br>
  บุคคลได้ฟังเสียงจากที่นี้แล้ว<br>
  พึงศึกษาธรรมเป็นเหตุดับกิเลสเพื่อตน (๒)<br>
  [๘๘] (ท่านโธตกะทูลถามว่า)<br>
  ข้าพระองค์ย่อมเห็นพระองค์ผู้ไม่มีเครื่องกังวล<br>
  เป็นพราหมณ์ เสด็จจาริกอยู่ในเทวโลกและมนุษยโลก<br>
  ข้าแต่พระองค์ผู้มีสมันตจักขุ<br>
  ข้าพระองค์ขอนมัสการพระองค์นั้น<br>
  ข้าแต่พระองค์ผู้สักกะ ขอพระองค์โปรดปลดเปลื้อง<br>
  ข้าพระองค์จากความสงสัยทั้งหลายเถิด (๓)<br>
  [๘๙] (พระผู้มีพระภาคตรัสตอบว่า)<br>
  โธตกะ เราไม่สามารถปลดเปลื้องใคร ๆ<br>
  ผู้มีความสงสัยในโลกได้<br>
  แต่เธอเมื่อรู้ทั่วถึงธรรมอันประเสริฐ<br>
  ก็จะพึงข้ามโอฆะนี้ได้เองด้วยประการฉะนี้ (๔)<br>
  [๙๐] (ท่านโธตกะทูลถามว่า)<br>
  ข้าแต่พระองค์ผู้ประเสริฐ<br>
  ขอพระองค์ทรงพระกรุณาตรัสสอนวิเวกธรรม<br>
  ที่ข้าพระองค์จะพึงรู้แจ้งได้<br>
  และโดยวิธีที่ข้าพระองค์ไม่ขัดข้องเหมือนอากาศ<br>
  ข้าพระองค์จะพึงสงบอยู่ในที่นี้แล<br>
  เป็นผู้ไม่ยึดอาศัย เที่ยวไปอยู่ (๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๖. อุปสีวมาณวปัญหา<br>
  [๙๑] (พระผู้มีพระภาคตรัสตอบว่า โธตกะ)<br>
  บุคคลผู้รู้ชัดความสงบใดแล้ว มีสติ<br>
  เที่ยวไปอยู่ พึงข้ามตัณหาที่ชื่อว่าวิสัตติกาในโลกได้<br>
  เราจักกล่าวความสงบนั้น ที่รู้ประจักษ์ด้วยตนเอง<br>
  ในธรรมที่เราเห็นแล้ว แก่เธอ (๖)<br>
  [๙๒] (ท่านโธตกะทูลถามว่า)<br>
  ข้าแต่พระองค์ผู้แสวงหาคุณอันยิ่งใหญ่<br>
  ข้าพระองค์ชอบใจความสงบอันสูงสุดนั้น<br>
  ที่บุคคลรู้ชัดแล้ว มีสติเที่ยวไปอยู่<br>
  พึงข้ามตัณหาที่ชื่อว่าวิสัตติกาในโลกได้ (๗)<br>
  [๙๓] (พระผู้มีพระภาคตรัสตอบว่า โธตกะ)<br>
  เธอรู้ชัดธรรมอย่างใดอย่างหนึ่ง<br>
  ซึ่งเป็นธรรมชั้นสูง ชั้นต่ำและชั้นกลาง<br>
  เธอรู้ชัดธรรมนั้นว่าเป็นเครื่องข้องในโลกแล้ว<br>
  อย่าได้ก่อตัณหาเพื่อภพน้อยและภพใหญ่เลย (๘)<br>
  โธตกมาณวปัญหาที่ ๕ จบ</p>
<p> ๖. อุปสีวมาณวปัญหา๑<br>
  ว่าด้วยปัญหาของอุปสีวมาณพ<br>
  [๙๔] (ท่านอุปสีวะทูลถาม ดังนี้)<br>
  ข้าแต่พระองค์ผู้สักกะ ข้าพระองค์ผู้เดียว<br>
  ไม่ได้อาศัย (ใคร ๆ หรือสิ่งใด ๆ)<br>
  จึงไม่สามารถข้ามห้วงกิเลสอันยิ่งใหญ่ได้<br>
  ข้าแต่พระองค์ผู้มีสมันตจักขุ<br>
  ขอพระองค์โปรดตรัสบอกอารมณ์<br>
  ที่ข้าพระองค์ได้อาศัยแล้ว พึงข้ามห้วงกิเลสนี้ได้ (๑)<br><br>เชิงอรรถ :<br>
  ๑ ดูคำอธิบายในหน้า ๑๗๗-๑๙๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๖. อุปสีวมาณวปัญหา<br>
  [๙๕] (พระผู้มีพระภาคตรัสตอบว่า อุปสีวะ)<br>
  เธอจงมีสติ เพ่งพิจารณาอากิญจัญญายตนสมาบัติ<br>
  ยึดเอาเป็นอารมณ์ว่า ไม่มีอะไรดังนี้แล้ว<br>
  ก็จะข้ามห้วงกิเลสได้ เธอจงละกามทั้งหลาย<br>
  เป็นผู้งดเว้นจากความสงสัยทั้งหลาย<br>
  พิจารณาความสิ้นตัณหา ทั้งคืนทั้งวัน (๒)<br>
  [๙๖] (ท่านอุปสีวะทูลถาม ดังนี้)<br>
  บุคคลใดคลายราคะในกามทั้งปวง<br>
  ละสมาบัติอื่น อาศัยแต่อากิญจัญญายตนสมาบัติ<br>
  น้อมใจไปในสัญญาวิโมกข์ชั้นสูง<br>
  บุคคลนั้นไม่หวั่นไหว ดำรงอยู่ในพรหมโลก<br>
  ชั้นอากิญจัญญายตนะนั้นได้หรือ (๓)<br>
  [๙๗] (พระผู้มีพระภาคตรัสตอบว่า อุปสีวะ)<br>
  บุคคลใดคลายราคะในกามทั้งปวง<br>
  ละสมาบัติอื่น อาศัยแต่อากิญจัญญายตนสมาบัติ<br>
  น้อมใจไปในสัญญาวิโมกข์ชั้นสูง<br>
  บุคคลนั้นไม่หวั่นไหว ดำรงอยู่ในพรหมโลก<br>
  ชั้นอากิญจัญญายตนะนั้นได้ (๔)<br>
  [๙๘] (ท่านอุปสีวะทูลถามว่า)<br>
  ข้าแต่พระองค์ผู้มีสมันตจักขุ<br>
  ถ้าบุคคลนั้นไม่หวั่นไหว ดำรงอยู่ในพรหมโลกนั้นนานปีไซร้<br>
  บุคคลนั้นเป็นผู้หลุดพ้นแล้ว<br>
  มีความสงบเย็นอยู่ในพรหมโลกนั้นนั่นแลหรือ<br>
  หรือว่าวิญญาณของบุคคลนั้นจะพึงจุติอีก (๕)<br>
  [๙๙] (พระผู้มีพระภาคตรัสตอบว่า อุปสีวะ)<br>
  เปลวไฟถูกกำลังลมพัดไป<br>
  ย่อมดับ กำหนดไม่ได้ ฉันใด<br>
  มุนีพ้นแล้วจากนามกาย ย่อมดับไป<br>
  กำหนดไม่ได้ ฉันนั้น (๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๗. นันทมาณวปัญหา<br>
  [๑๐๐] (ท่านอุปสีวะทูลถามว่า)<br>
  มุนีนั้นถึงความสลายไป หรือว่าไม่มี<br>
  หรือว่าไม่แตกทำลายเพราะมีความแน่แท้<br>
  พระองค์ผู้เป็นพระมุนี โปรดพยากรณ์ปัญหานั้น<br>
  แก่ข้าพระองค์ให้แจ่มแจ้งด้วยเถิด<br>
  เพราะธรรมนั้นพระองค์ทรงทราบชัดแล้ว (๗)<br>
  [๑๐๑] (พระผู้มีพระภาคตรัสตอบว่า อุปสีวะ)<br>
  มุนีผู้ถึงความสลายไป ย่อมไม่มี(อะไร)เป็นประมาณ<br>
  ชนทั้งหลายพึงว่ากล่าวมุนีนั้นด้วยกิเลสใด<br>
  กิเลสนั้นย่อมไม่มีแก่มุนีนั้น<br>
  (เพราะ) เมื่อมุนีนั้นถอนธรรมทั้งปวงได้เด็ดขาดแล้ว<br>
  แม้ครรลองแห่งวาทะทั้งปวง<br>
  ท่านก็ถอนได้เด็ดขาดแล้ว(เหมือนกัน) (๘)<br>
  อุปสีวมาณวปัญหาที่ ๖ จบ</p>
<p> ๗. นันทมาณวปัญหา๑<br>
  ว่าด้วยปัญหาของนันทมาณพ<br>
  [๑๐๒] (ท่านนันทะทูลถาม ดังนี้)<br>
  ชนทั้งหลายกล่าวว่า มุนีทั้งหลายมีอยู่ในโลก<br>
  คำกล่าวนี้นั้นเป็นอย่างไร<br>
  ชนทั้งหลายเรียกบุคคลผู้เป็นไปด้วยญาณ<br>
  หรือว่าเรียกบุคคลผู้เป็นไปด้วยความเป็นอยู่ว่า เป็นมุนี (๑)<br><br>เชิงอรรถ :<br>
  ๑ ดูคำอธิบายในหน้า ๑๙๕-๒๑๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๗. นันทมาณวปัญหา<br>
  [๑๐๓] (พระผู้มีพระภาคตรัสตอบว่า)<br>
  นันทะ ชนทั้งหลายผู้ฉลาดในโลกนี้<br>
  ไม่เรียกบุคคลว่าเป็นมุนี เพราะได้เห็นเพราะได้ฟังและเพราะได้รู้<br>
  เราเรียกเหล่าชนผู้กำจัดเสนามารได้แล้ว<br>
  ผู้ไม่มีความทุกข์ ไม่มีความหวัง เที่ยวจาริกอยู่ว่า เป็นมุนี (๒)<br>
  [๑๐๔] (ท่านนันทะทูลถาม ดังนี้)<br>
  สมณพราหมณ์บางพวกย่อมกล่าวความหมดจด<br>
  เพราะรูปที่ได้เห็นบ้าง เพราะเสียงที่ได้ยินบ้าง<br>
  ย่อมกล่าวความหมดจดเพราะศีลวัตรบ้าง<br>
  ย่อมกล่าวความหมดจดเพราะพิธีหลากหลายบ้าง<br>
  ข้าแต่พระผู้มีพระภาคผู้นิรทุกข์<br>
  สมณพราหมณ์พวกนั้นเป็นผู้ประพฤติตนเคร่งครัด<br>
  ในหลักการของตนนั้น ข้ามชาติและชราได้บ้างหรือไม่<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๓)<br>
  [๑๐๕] (พระผู้มีพระภาคตรัสตอบว่า นันทะ)<br>
  สมณพราหมณ์บางพวกย่อมกล่าวความหมดจด<br>
  เพราะรูปที่ได้เห็นบ้าง เพราะเสียงที่ได้ยินบ้าง<br>
  ย่อมกล่าวความหมดจดเพราะศีลวัตรบ้าง<br>
  ย่อมกล่าวความหมดจดเพราะพิธีหลากหลายบ้าง<br>
  สมณพราหมณ์พวกนั้น<br>
  แม้ประพฤติตนเคร่งครัดอยู่ในหลักการของตนนั้น ก็จริง<br>
  แต่เรากล่าวว่า พวกเขายังข้ามชาติและชราไปไม่ได้ (๔)<br>
  [๑๐๖] (ท่านนันทะทูลถาม ดังนี้)<br>
  สมณพราหมณ์บางพวกย่อมกล่าวความหมดจด<br>
  เพราะรูปที่ได้เห็นบ้าง เพราะเสียงที่ได้ยินบ้าง<br>
  ย่อมกล่าวความหมดจดเพราะศีลวัตรบ้าง<br>
  ย่อมกล่าวความหมดจดเพราะพิธีหลากหลายบ้าง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๗. นันทมาณวปัญหา<br>
  หากพระองค์ผู้เป็นพระมุนีตรัสว่า<br>
  สมณพราหมณ์พวกนั้นยังข้ามห้วงกิเลสไม่ได้<br>
  ข้าแต่พระองค์ผู้นิรทุกข์ เมื่อเป็นเช่นนั้น<br>
  ใครเล่าในเทวโลกและมนุษยโลก ชื่อว่าข้ามชาติและชราไปได้<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๕)<br>
  [๑๐๗] (พระผู้มีพระภาคตรัสตอบว่า นันทะ)<br>
  เราไม่กล่าวว่า สมณพราหมณ์ทั้งหมด<br>
  ถูกชาติและชราโอบล้อม นรชนเหล่าใดในโลกนี้<br>
  ละรูปที่ได้เห็น เสียงที่ได้ยิน อารมณ์ที่ได้รับรู้<br>
  หรือศีลวัตรได้ทั้งหมด ทั้งละพิธีหลากหลายทั้งปวง<br>
  กำหนดรู้ตัณหาได้แล้ว เป็นผู้หมดอาสวะ<br>
  เรากล่าวว่านรชนเหล่านั้นแล<br>
  ชื่อว่าเป็นผู้ข้ามห้วงกิเลสได้แล้ว (๖)<br>
  [๑๐๘] (ท่านนันทะกราบทูลว่า)<br>
  ข้าพระองค์ชอบใจพระดำรัสนี้ของพระองค์<br>
  ผู้ทรงแสวงหาคุณอันยิ่งใหญ่ ข้าแต่พระโคดม<br>
  ธรรมที่ปราศจากอุปธิ พระองค์ตรัสไว้ดีแล้ว<br>
  นรชนเหล่าใดในโลกนี้ ละรูปที่ได้เห็น เสียงที่ได้ยิน<br>
  อารมณ์ที่ได้รับรู้หรือศีลวัตรได้ทั้งหมด<br>
  ทั้งละพิธีหลากหลายทั้งปวง กำหนดรู้ตัณหาได้แล้ว<br>
  เป็นผู้หมดอาสวะ แม้ข้าพระองค์ก็กล่าวว่า<br>
  นรชนเหล่านั้น ชื่อว่าเป็นผู้ข้ามห้วงกิเลสได้แล้ว (๗)<br>
  นันทมาณวปัญหาที่ ๗ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๘. เหมกมาณวปัญหา<br>
  ๘. เหมกมาณวปัญหา๑<br>
  ว่าด้วยปัญหาของเหมกมาณพ<br>
  [๑๐๙] (ท่านเหมกะทูลถาม ดังนี้)<br>
  ก่อนแต่ศาสนาของพระโคดม<br>
  อาจารย์เจ้าลัทธิเหล่าใดเคยพยากรณ์แก่ข้าพระองค์ว่า<br>
  เหตุนี้ได้เป็นมาแล้วอย่างนี้ จักเป็นอย่างนี้<br>
  คำพยากรณ์ทั้งหมดนั้นเป็นคำที่เชื่อสืบต่อกันมา<br>
  คำพยากรณ์ทั้งหมดนั้นมีแต่จะทำให้ตรึกไปต่าง ๆ<br>
  ข้าพระองค์จึงไม่ยินดีในคำพยากรณ์นั้น (๑)<br>
  [๑๑๐] (ท่านเหมกะทูลถามว่า)<br>
  ข้าแต่พระมุนี บุคคลรู้ชัดธรรมใดแล้ว<br>
  มีสติ เที่ยวไปอยู่ พึงข้ามตัณหาที่ชื่อว่าวิสัตติกาในโลกได้<br>
  ขอพระองค์โปรดตรัสบอกธรรม (นั้น)<br>
  ที่เป็นเครื่องกำจัดตัณหา แก่ข้าพระองค์เถิด (๒)<br>
  [๑๑๑] (พระผู้มีพระภาคตรัสตอบว่า)<br>
  เหมกะ นิพพานบทอันไม่แปรผัน<br>
  เป็นเครื่องกำจัดความกำหนัดด้วยอำนาจความพอใจ<br>
  ในปิยรูปทั้งหลายที่ได้เห็น ได้ยินได้รับรู้และได้รู้ ในโลกนี้ (๓)<br>
  [๑๑๒] (พระผู้มีพระภาคตรัสตอบว่า)<br>
  ชนเหล่าใดผู้มีสติ รู้นิพพานนั้นแล้ว<br>
  เห็นธรรม ดับกิเลสได้แล้ว<br>
  ชนเหล่านั้น เป็นผู้สงบทุกเมื่อ<br>
  ข้ามตัณหาที่ชื่อว่าวิสัตติกาในโลกได้แล้ว (๔)<br>
  เหมกมาณวปัญหาที่ ๘ จบ<br><br>เชิงอรรถ :<br>
  ๑ ดูคำอธิบายในหน้า ๒๑๗-๒๒๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๙. โตเทยยมาณวปัญหา<br>
  ๙. โตเทยยมาณวปัญหา๑<br>
  ว่าด้วยปัญหาของโตเทยยมาณพ<br>
  [๑๑๓] (ท่านโตเทยยะทูลถาม ดังนี้)<br>
  กามทั้งหลายไม่อยู่ในบุคคลใด<br>
  ตัณหาไม่มีแก่บุคคลใด<br>
  และบุคคลใดข้ามความสงสัยได้แล้ว<br>
  วิโมกข์ของบุคคลนั้นเป็นเช่นไร (๑)<br>
  [๑๑๔] (พระผู้มีพระภาคตรัสตอบว่า โตเทยยะ)<br>
  กามทั้งหลายไม่อยู่ในบุคคลใด<br>
  ตัณหาไม่มีแก่บุคคลใด<br>
  และบุคคลใดข้ามความสงสัยได้แล้ว<br>
  วิโมกข์อื่นของบุคคลนั้นย่อมไม่มี (๒)<br>
  [๑๑๕] (ท่านโตเทยยะทูลถามว่า)<br>
  บุคคลนั้นเป็นผู้ไม่มีความหวัง หรือว่ายังหวังอยู่<br>
  บุคคลนั้นเป็นผู้มีปัญญา หรือว่ายังมีความดำริด้วยปัญญา<br>
  ข้าแต่พระองค์ผู้สักกะ ข้าพระองค์จะพึงรู้จักพระมุนีได้อย่างไร<br>
  ข้าแต่พระองค์ผู้มีสมันตจักขุ<br>
  ขอพระองค์โปรดตรัสบอกปัญหานั้นแก่ข้าพระองค์ให้แจ่มแจ้งด้วยเถิด (๓)<br>
  [๑๑๖] (พระผู้มีพระภาคตรัสตอบว่า)<br>
  บุคคลนั้นเป็นผู้ไม่มีความหวัง ทั้งไม่หวัง<br>
  บุคคลนั้นเป็นผู้มีปัญญา แต่ไม่มีความดำริด้วยปัญญา<br>
  โตเทยยะ เธอจงรู้จักบุคคลผู้ไม่มีเครื่องกังวล<br>
  ผู้ไม่ข้องในกามและภพว่าเป็นมุนี อย่างนี้ (๔)<br>
  โตเทยยมาณวปัญหาที่ ๙ จบ<br><br>เชิงอรรถ :<br>
  ๑ ดูคำอธิบายในหน้า ๒๒๖-๒๓๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๐. กัปปมาณวปัญหา<br>
  ๑๐. กัปปมาณวปัญหา๑<br>
  ว่าด้วยปัญหาของกัปปมาณพ<br>
  [๑๑๗] (ท่านกัปปะทูลถาม ดังนี้)<br>
  ข้าแต่พระองค์ผู้นิรทุกข์<br>
  ขอพระองค์โปรดตรัสบอกที่พึ่งของเหล่าสัตว์<br>
  ผู้ดำรงอยู่ท่ามกลางสระ<br>
  ผู้ถูกชราและมัจจุราชครอบงำ<br>
  ในขณะเกิดห้วงน้ำอันเป็นมหันตภัย<br>
  อนึ่ง ขอพระองค์โปรดตรัสบอกที่พึ่ง<br>
  โดยวิธีที่ทุกข์นี้จะไม่พึงมีแก่ข้าพระองค์อีก (๑)<br>
  [๑๑๘] (พระผู้มีพระภาคตรัสตอบว่า)<br>
  กัปปะ เราจะบอกที่พึ่งของเหล่าสัตว์<br>
  ผู้ดำรงอยู่ท่ามกลางสระ<br>
  ผู้ถูกชราและมัจจุราชครอบงำ<br>
  ในขณะเกิดห้วงน้ำอันเป็นมหันตภัยแก่เธอ (๒)<br>
  [๑๑๙] (พระผู้มีพระภาคตรัสตอบว่า)<br>
  เราเรียกนิพพาน ซึ่งไม่มีเครื่องกังวล<br>
  ไม่มีเครื่องยึดมั่นนี้นั้น ว่าเป็นที่พึ่งอันไม่มีที่พึ่งอื่นยิ่งกว่า<br>
  (เพราะ)นิพพานเป็นที่สิ้นไปแห่งชราและมัจจุราช<br>
  [๑๒๐] (พระผู้มีพระภาคตรัสตอบว่า)<br>
  ชนเหล่าใดมีสติรู้นิพพานนั้นแล้ว<br>
  เห็นธรรม ดับกิเลสได้แล้ว<br>
  ชนเหล่านั้นจึงไม่ไปตามอำนาจมาร ไม่ไปบำรุงมาร (๓)<br>
  กัปปมาณวปัญหาที่ ๑๐ จบ<br><br>เชิงอรรถ :<br>
  ๑ ดูคำอธิบายในหน้า ๒๓๔-๒๔๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๑. ชตุกัณณิมาณวปัญหา<br>
  ๑๑. ชตุกัณณิมาณวปัญหา๑<br>
  ว่าด้วยปัญหาของชตุกัณณิมาณพ<br>
  [๑๒๑] (ท่านชตุกัณณิทูลถาม ดังนี้)<br>
  ข้าแต่พระวีระ ข้าพระองค์ได้ยินว่า<br>
  พระองค์ไม่มีความใคร่กาม ล่วงพ้นห้วงกิเลส<br>
  จึงมาเฝ้าเพื่อทูลถามพระองค์ผู้ไม่มีกาม<br>
  ข้าแต่พระสหชเนตร ขอพระองค์โปรดตรัสบอกสันติบท<br>
  ข้าแต่พระผู้มีพระภาค ขอพระองค์โปรดตรัสบอกธรรม<br>
  อันแท้จริงนั้นแก่ข้าพระองค์ (๑)<br>
  [๑๒๒] (ท่านชตุกัณณิทูลถามว่า)<br>
  อนึ่ง พระผู้มีพระภาคทรงครอบงำกามทั้งหลาย<br>
  ด้วยพระเดช ทรงเคลื่อนไหว(อิริยาบถ)อยู่<br>
  เหมือนดวงอาทิตย์มีแสงสว่าง ส่องแสงปกคลุมทั่วปฐพี<br>
  พระองค์ผู้มีพระปัญญาดุจภูริ<br>
  ขอพระองค์โปรดตรัสบอกธรรมเป็นเครื่องละชาติ<br>
  และชราในโลกนี้ ซึ่งข้าพระองค์จะพึงรู้แจ้ง<br>
  แก่ข้าพระองค์ผู้มีปัญญาน้อยด้วยเถิด (๒)<br>
  [๑๒๓] (พระผู้มีพระภาคตรัสตอบว่า ชตุกัณณิ)<br>
  เธอจงกำจัดความติดใจในกามทั้งหลายเสีย<br>
  เธอเห็นเนกขัมมะโดยความเกษมแล้ว<br>
  ควรสลัดเครื่องกังวลที่ยึดถือ<br>
  หรือว่าเครื่องกังวลอย่าได้มีแก่เธอ (๓)<br><br>เชิงอรรถ :<br>
  ๑ ดูคำอธิบายในหน้า ๒๔๕-๒๕๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๒. ภัทราวุธมาณวปัญหา<br>
  [๑๒๔] (พระผู้มีพระภาคตรัสตอบว่า)<br>
  เธอจงทำกิเลสที่ปรารภสังขารในส่วนเบื้องต้นให้เหือดแห้งไป<br>
  เครื่องกังวลที่ปรารภสังขารในส่วนภายหลังอย่าได้มีแก่เธอ<br>
  ถ้าเธอจักไม่ถือสังขารในส่วนท่ามกลางไว้<br>
  ก็จักเป็นผู้เข้าไปสงบ เที่ยวไป (๔)<br>
  [๑๒๕] (พระผู้มีพระภาคตรัสตอบว่า)<br>
  พราหมณ์ อาสวะทั้งหลาย<br>
  อันเป็นเหตุให้ถึงอำนาจแห่งมัจจุ ไม่มีแก่บุคคลนั้น<br>
  ผู้คลายความติดใจในนามรูป โดยประการทั้งปวง (๕)<br>
  ชตุกัณณิมาณวปัญหาที่ ๑๑ จบ</p>
<p> ๑๒. ภัทราวุธมาณวปัญหา๑<br>
  ว่าด้วยปัญหาของภัทราวุธมาณพ<br>
  [๑๒๖] (ท่านภัทราวุธทูลถาม ดังนี้)<br>
  ข้าพระองค์ขอทูลอาราธนาพระองค์<br>
  ผู้ทรงละห้วงน้ำคืออาลัยได้ ตัดตัณหาได้<br>
  ไม่มีตัณหาเหตุให้หวั่นไหว<br>
  ทรงละความเพลิดเพลินได้ ข้ามห้วงกิเลสได้<br>
  หลุดพ้นแล้ว ละการกำหนด มีพระปัญญาดี<br>
  ชนทั้งหลายครั้นได้ฟังพระดำรัสของพระองค์ผู้นาคะแล้ว<br>
  จึงจักกลับไปจากที่นี้ (๑)<br>
  [๑๒๗] (ท่านภัทราวุธทูลถามว่า)<br>
  ข้าแต่พระวีระ ชนต่าง ๆ จากชนบททั้งหลาย<br>
  มาชุมนุมกัน(ในที่นี้) หวังเป็นอย่างยิ่ง(ที่จะได้ฟัง)<br><br>เชิงอรรถ :<br>
  ๑ ดูคำอธิบายในหน้า ๒๕๗-๒๖๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๒๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๓. อุทยมาณวปัญหา<br>
  พระดำรัสของพระองค์ ขอพระองค์โปรดพยากรณ์(ปัญหา)<br>
  แก่ชนเหล่านั้นให้แจ่มแจ้งด้วยเถิด<br>
  เพราะว่าธรรมนี้พระองค์ทรงทราบชัดแล้ว (๒)<br>
  [๑๒๘] (พระผู้มีพระภาคตรัสตอบว่า ภัทราวุธ)<br>
  นรชนควรทำลายเครื่องยึดมั่นทั้งปวง<br>
  ทั้งชั้นสูง ชั้นต่ำและชั้นกลาง<br>
  เพราะสัตว์ทั้งหลายเข้าไปยึดถือขันธ์ใด ๆ ในโลก<br>
  มารย่อมติดตามสัตว์เพราะสิ่งที่ยึดถือนั้นนั่นแล (๓)<br>
  [๑๒๙] (พระผู้มีพระภาคตรัสตอบว่า)<br>
  เพราะฉะนั้น ภิกษุเมื่อรู้ชัดเพ่งพิจารณาหมู่สัตว์นี้<br>
  ผู้ติดอยู่ในบ่วงแห่งมัจจุราชว่า เป็นผู้ข้องอยู่ในเครื่องยึดมั่น<br>
  ควรเป็นผู้มีสติ ไม่พึงเข้าไปยึดถือเครื่องกังวลในโลกทั้งปวง (๔)<br>
  ภัทราวุธมาณวปัญหาที่ ๑๒ จบ</p>
<p> ๑๓. อุทยมาณวปัญหา๑<br>
  ว่าด้วยปัญหาของอุทัยมาณพ<br>
  [๑๓๐] (ท่านอุทัยทูลถาม ดังนี้)<br>
  ข้าพระองค์มีปัญหาที่จะทูลถาม<br>
  จึงมาเฝ้าพระองค์ผู้ทรงมีฌาน ปราศจากธุลี<br>
  ประทับนั่งอยู่ ผู้ทรงทำกิจสำเร็จแล้ว<br>
  ไม่มีอาสวะ ทรงถึงฝั่งแห่งธรรมทั้งปวง<br>
  ขอพระองค์โปรดตรัสบอกอัญญาวิโมกข์<br>
  อันเป็นเครื่องทำลายอวิชชาด้วยเถิด (๑)<br><br>เชิงอรรถ :<br>
  ๑ ดูคำอธิบายในหน้า ๒๖๘-๒๘๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๓. อุทยมาณวปัญหา<br>
  [๑๓๑] (พระผู้มีพระภาคตรัสตอบว่า อุทัย)<br>
  เราจะบอกอัญญาวิโมกข์<br>
  อันเป็นเครื่องละความพอใจ<br>
  ในกามและโทมนัสทั้ง ๒ อย่าง<br>
  เป็นเครื่องบรรเทาความย่อท้อ<br>
  และเป็นเครื่องกั้นความคะนอง (๒)<br>
  [๑๓๒] (พระผู้มีพระภาคตรัสตอบว่า)<br>
  เราจะบอกอัญญาวิโมกข์ที่บริสุทธิ์<br>
  เพราะมีอุเบกขาและสติ ที่มีธรรมตรรกะเป็นเบื้องต้น<br>
  เป็นเครื่องทำลายอวิชชา (๓)<br>
  [๑๓๓] (ท่านอุทัยทูลถามว่า)<br>
  สัตว์โลกมีอะไรเป็นเครื่องประกอบไว้<br>
  อะไรเล่าเป็นเหตุเที่ยวไปของสัตว์โลกนั้น<br>
  เพราะละอะไรได้เล่า พระองค์จึงตรัสว่า นิพพาน (๔)<br>
  [๑๓๔] (พระผู้มีพระภาคตรัสตอบว่า)<br>
  สัตว์โลกมีความเพลิดเพลินเป็นเครื่องประกอบไว้<br>
  ความตรึกเป็นเหตุเที่ยวไปของสัตว์โลกนั้น<br>
  เพราะละตัณหาได้ เราจึงเรียกว่า นิพพาน (๕)<br>
  [๑๓๕] (ท่านอุทัยทูลถามว่า)<br>
  ข้าพระองค์มาเฝ้าเพื่อทูลถามพระผู้มีพระภาคว่า<br>
  สัตว์โลกมีสติเที่ยวไปอยู่อย่างไร วิญญาณจึงดับสนิท<br>
  ขอฟังพระดำรัสนั้นของพระองค์ (๖)<br>
  [๑๓๖] (พระผู้มีพระภาคตรัสตอบว่า)<br>
  สัตว์โลกไม่ยินดีเวทนาภายในและภายนอก<br>
  มีสติเที่ยวไปอยู่อย่างนี้ วิญญาณจึงดับสนิท (๗)<br>
  อุทยมาณวปัญหาที่ ๑๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๔. โปสาลมาณวปัญหา<br>
  ๑๔. โปสาลมาณวปัญหา๑<br>
  ว่าด้วยปัญหาของโปสาลมาณพ<br>
  [๑๓๗] (ท่านโปสาละทูลถาม ดังนี้)<br>
  พระผู้มีพระภาคพระองค์ใด<br>
  ไม่มีตัณหาเหตุให้หวั่นไหว<br>
  ตัดความสงสัยได้แล้ว<br>
  ทรงแสดงอดีตธรรม<br>
  ข้าพระองค์มีปัญหาที่จะทูลถาม<br>
  จึงมาเฝ้าพระผู้มีพระภาคพระองค์นั้น<br>
  ผู้ทรงถึงฝั่งแห่งธรรมทั้งปวง (๑)<br>
  [๑๓๘] (ท่านโปสาละทูลถามว่า)<br>
  ข้าแต่พระองค์ผู้สักกะ ข้าพระองค์ขอทูลถามถึงญาณ<br>
  ของบุคคลผู้ไม่มีรูปสัญญา ผู้ละรูปกายได้ทั้งหมด <br>
  ผู้พิจารณาทั้งภายในและภายนอกเห็นว่าไม่มีอะไร<br>
  บุคคลผู้เป็นเช่นนั้น ควรแนะนำอย่างไร (๒)<br>
  [๑๓๙] (พระผู้มีพระภาคตรัสตอบว่า โปสาละ)<br>
  ตถาคตรู้ยิ่งซึ่งวิญญาณัฏฐิติทั้งหมด<br>
  รู้จักบุคคลนั้นผู้ดำรงอยู่ ผู้น้อมไปแล้ว<br>
  ผู้มีอากิญจัญญายตนสมาบัตินั้นเป็นที่มุ่งหมาย (๓)<br>
  [๑๔๐] (พระผู้มีพระภาคตรัสตอบว่า)<br>
  บุคคลนั้นรู้กัมมาภิสังขารว่าเป็นเหตุเกิด<br>
  แห่งอากิญจัญญายตนสมาบัติ<br>
  รู้อรูปราคะว่ามีความเพลิดเพลินเป็นเครื่องผูกไว้<br><br>เชิงอรรถ :<br>
  ๑ ดูคำอธิบายในหน้า ๒๘๓-๒๙๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๕. โมฆราชมาณวปัญหา<br>
  ครั้นรู้กรรมนั้นอย่างนี้แล้ว ออกจากสมาบัตินั้น<br>
  เห็นแจ้งธรรมที่เกิดในสมาบัตินั้น<br>
  ญาณนี้ของพราหมณ์ผู้อยู่จบพรหมจรรย์นั้น<br>
  เป็นญาณอันแท้จริง (๔)<br>
  โปสาลมาณวปัญหาที่ ๑๔ จบ</p>
<p> ๑๕. โมฆราชมาณวปัญหา๑<br>
  ว่าด้วยปัญหาของโมฆราชมาณพ<br>
  [๑๔๑] (ท่านโมฆราชทูลถาม ดังนี้)<br>
  ข้าพระองค์ได้ทูลถามพระองค์ผู้สักกะ ๒ ครั้งแล้ว<br>
  พระผู้มีพระภาคผู้มีพระจักษุ<br>
  มิได้ทรงพยากรณ์แก่ข้าพระองค์<br>
  ข้าพระองค์รับทราบมาว่า<br>
  พระผู้มีพระภาคผู้ทรงเป็นเทพฤๅษี<br>
  (ถ้าผู้ใดถามปัญหา) ถึง ๓ ครั้ง จะทรงพยากรณ์ (๑)<br>
  [๑๔๒] (ท่านโมฆราชทูลถามว่า)<br>
  โลกนี้ โลกอื่น พรหมโลกพร้อมทั้งเทวโลก<br>
  ย่อมไม่ทราบชัดความเห็นของพระองค์<br>
  ผู้โคตมโคตร ผู้มีพระยศ (๒)<br>
  [๑๔๓] (ท่านโมฆราชทูลถามว่า)<br>
  ข้าพระองค์มีปัญหาที่จะทูลถามจึงมาเฝ้าพระองค์<br>
  ผู้ทรงมีปกติเห็นธรรมอันงามอย่างนี้<br>
  บุคคลพิจารณาเห็นโลกอย่างไร มัจจุราชจึงไม่เห็น (๓)<br><br>เชิงอรรถ :<br>
  ๑ ดูคำอธิบายในหน้า ๒๙๘-๓๒๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๖. ปิงคิยมาณวปัญหา<br>
  [๑๔๔] (พระผู้มีพระภาคตรัสตอบว่า)<br>
  โมฆราช เธอจงพิจารณาเห็นโลกโดยความว่างเปล่า<br>
  มีสติทุกเมื่อ พึงถอนอัตตานุทิฏฐิเสีย<br>
  เป็นผู้ข้ามมัจจุราชเสียได้ ด้วยอาการอย่างนี้<br>
  บุคคลพิจารณาเห็นโลกอยู่อย่างนี้ มัจจุราชจึงไม่เห็น (๔)<br>
  โมฆราชมาณวปัญหาที่ ๑๕ จบ</p>
<p> ๑๖. ปิงคิยมาณวปัญหา๑<br>
  ว่าด้วยปัญหาของปิงคิยมาณพ<br>
  [๑๔๕] (ท่านปิงคิยะทูลถาม ดังนี้)<br>
  ข้าพระองค์ชราภาพแล้ว ไม่มีกำลัง<br>
  ผิวพรรณไม่ผุดผ่อง นัยน์ตาไม่แจ่มใส หูฟังไม่ชัด<br>
  ขอข้าพระองค์อย่าได้เป็นคนหลงเสียหายในระหว่างนี้เลย<br>
  ขอพระองค์โปรดตรัสบอกธรรมที่เป็นเครื่องละชาติและชรา<br>
  ในโลกนี้ซึ่งข้าพระองค์จะพึงรู้แจ้งได้ (๑)<br>
  [๑๔๖] (พระผู้มีพระภาคตรัสตอบว่า ปิงคิยะ)<br>
  ชนทั้งหลายเห็นชนอื่น ๆ เดือดร้อนอยู่<br>
  เพราะรูปทั้งหลายแล้ว ยังประมาทเจ็บปวดเพราะรูปทั้งหลาย<br>
  ปิงคิยะ เพราะฉะนั้น เธอจงเป็นผู้ไม่ประมาท<br>
  ละรูปเสียให้ได้ เพื่อจะไม่เกิดอีกต่อไป (๒)<br><br>เชิงอรรถ :<br>
  ๑ ดูคำอธิบายในหน้า ๓๒๔-๓๓๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๒. มาณวปัญหา ๑๖. ปิงคิยมาณวปัญหา<br>
  [๑๔๗] (ท่านปิงคิยะทูลถามว่า)<br>
  ทิศใหญ่ ๔ ทิศน้อย ๔ ทิศเบื้องบน ๑<br>
  ทิศเบื้องล่าง ๑ เหล่านี้รวมเป็น ๑๐<br>
  สิ่งใด ๆ ในโลกที่พระองค์ไม่ทรงเห็น ไม่ทรงได้ยิน<br>
  ไม่ทรงทราบ หรือไม่ทรงรู้แจ้ง มิได้มีเลย<br>
  ขอพระองค์โปรดตรัสบอกธรรมที่เป็นเครื่องละชาติและชรา<br>
  ในโลกนี้ซึ่งข้าพระองค์จะพึงรู้แจ้งได้ (๓)<br>
  [๑๔๘] (พระผู้มีพระภาคตรัสตอบว่า ปิงคิยะ)<br>
  เธอจงเพ่งพิจารณาหมู่มนุษย์ ผู้ถูกตัณหาครอบงำจิต<br>
  เกิดความเร่าร้อน ถูกชราครอบงำแล้ว<br>
  ปิงคิยะ เพราะฉะนั้นเธอจงเป็นผู้ไม่ประมาท<br>
  ละตัณหาเสียให้ได้ เพื่อจะไม่เกิดอีกต่อไป (๔)<br>
  ปิงคิยมาณวปัญหาที่ ๑๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๓. ปารายนัตถุติคาถา<br>
  ๓. ปารายนัตถุติคาถา๑<br>
  ว่าด้วยการสดุดีธรรมเป็นเหตุให้ถึงฝั่ง<br>
  (พระธรรมสังคาหกาจารย์เมื่อจะสรรเสริญพระธรรมเทศนานี้จึงได้กล่าวไว้ดังนี้ว่า)<br>
  พระผู้มีพระภาคได้ตรัสคาถานี้แล้ว เมื่อประทับอยู่ ณ ปาสาณกเจดีย์<br>
  แคว้นมคธ ได้ทรงรับอาราธนากราบทูลหลายครั้งจากพราหมณ์ ๑๖ คน<br>
  ผู้เป็นศิษย์ใกล้ชิด ได้ทรงพยากรณ์ปัญหาแล้ว<br>
  ถ้าแม้บุคคลรู้ทั่วถึงอรรถ รู้ทั่วถึงธรรมแห่งปัญหาแต่ละปัญหาแล้วปฏิบัติธรรม<br>
  ถูกต้องตามหลักธรรม ก็จะพึงถึงฝั่งแห่งชราและมรณะได้แน่นอน เพราะธรรม<br>
  เหล่านี้เป็นเหตุให้ถึงฝั่ง เพราะเหตุดังกล่าวมานี้นั้น ธรรมบรรยายนี้ จึงชื่อว่า<br>
  ปารายนะ<br>
  [๑๔๙] (๑) อชิตะ (๒) ติสสเมตเตยยะ<br>
  (๓) ปุณณกะ (๔) เมตตคู (๕) โธตกะ<br>
  (๖) อุปสีวะ (๗) นันทะ (๘) เหมกะ (๑)<br>
  [๑๕๐] (๙) โตเทยยะ (๑๐) กัปปะ<br>
  (๑๑) ชตุกัณณิ ผู้เป็นบัณฑิต (๑๒) ภัทราวุธ (๑๓) อุทัย<br>
  (๑๔) โปสาละ (๑๕) โมฆราช ผู้มีปัญญา<br>
  (๑๖) ปิงคิยะ ผู้เป็นมหาฤๅษี (๒)<br>
  [๑๕๑] พราหมณ์ ๑๖ คนนี้ พากันมาเข้าเฝ้าพระพุทธเจ้า<br>
  ผู้ทรงเพียบพร้อมด้วยจรณะ ผู้ทรงแสวงหาคุณอันยิ่งใหญ่<br>
  เมื่อจะทูลถามปัญหาที่ลุ่มลึก<br>
  จึงเข้าไปใกล้พระพุทธเจ้าผู้ประเสริฐ (๓)<br><br>เชิงอรรถ :<br>
  ๑ ดูคำอธิบายในหน้า ๓๓๓-๓๔๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๓. ปารายนัตถุติคาถา<br>
  [๑๕๒] (พระธรรมสังคาหกาจารย์กล่าวว่า)<br>
  พระพุทธเจ้า (อันพราหมณ์เหล่านั้น)<br>
  ทูลสอบถามปัญหาแล้ว<br>
  ทรงพยากรณ์แก่พราหมณ์เหล่านั้นตามความเป็นจริง<br>
  พระพุทธมุนีทรงทำให้พราหมณ์ทั้งหลายพอใจ<br>
  ด้วยการทรงพยากรณ์ปัญหาทั้งหลาย (๔)<br>
  [๑๕๓] (พระธรรมสังคาหกาจารย์กล่าวว่า)<br>
  พราหมณ์เหล่านั้น อันพระพุทธเจ้าผู้มีพระจักษุ<br>
  ทรงเป็นเผ่าพันธุ์แห่งพระอาทิตย์ทำให้พอใจแล้ว<br>
  ได้ประพฤติพรหมจรรย์ในสำนักพระพุทธเจ้า<br>
  ผู้มีพระปัญญาอันประเสริฐ (๕)<br>
  [๑๕๔] (พระธรรมสังคาหกาจารย์กล่าวว่า)<br>
  การพยากรณ์ปัญหาแต่ละปัญหา<br>
  ที่พระพุทธเจ้าทรงแสดงแล้วโดยประการใด<br>
  ผู้ใดปฏิบัติตามโดยประการนั้น<br>
  ผู้นั้นพึงจากที่มิใช่ฝั่งถึงฝั่งได้ (๖)<br>
  [๑๕๕] (พระธรรมสังคาหกาจารย์กล่าวว่า)<br>
  บุคคลเมื่อเจริญมรรคอันสูงสุด<br>
  จะพึงจากที่มิใช่ฝั่งถึงฝั่งได้<br>
  (เพราะ)มรรคนั้น(เป็นไป)เพื่อให้ถึงฝั่ง<br>
  เพราะฉะนั้น มรรคนั้น จึงชื่อว่าปารายนะ (๗)<br>
  ปารายนัตถุติคาถา จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๔. ปารายนานุคีติคาถา<br>
  ๔. ปารายนานุคีติคาถา๑<br>
  ว่าด้วยเพลงขับตามธรรมเป็นเหตุให้ถึงฝั่ง<br>
  [๑๕๖] (พระปิงคิยเถระกล่าวแก่พราหมณ์พาวรีท่ามกลางชุมชน ดังนี้)<br>
  อาตมภาพจักกล่าวบทขับที่เป็นเหตุให้ถึงฝั่ง<br>
  ตามที่พระผู้มีพระภาคตรัสไว้<br>
  พระผู้มีพระภาคทรงเป็นผู้ปราศจากมลทิน<br>
  มีพระปัญญาดุจภูริ ปราศจากกาม<br>
  ทรงไร้กิเลสดังป่า ผู้เป็นนาคะ<br>
  ทรงเห็นอย่างใด ก็ตรัสอย่างนั้น<br>
  จะพึงกล่าวคำเท็จเพราะเหตุแห่งอะไรเล่า (๑)<br>
  [๑๕๗] (พระปิงคิยเถระกล่าวว่า)<br>
  อาตมภาพจักกล่าวถ้อยคำ<br>
  ที่ประกอบด้วยการสรรเสริญพระผู้มีพระภาค<br>
  ผู้ทรงละมลทินและโมหะได้แล้ว<br>
  ผู้ทรงละความถือตัวและความลบหลู่ได้ ณ บัดนี้ (๒)<br>
  [๑๕๘] (พระปิงคิยเถระกล่าวว่า)<br>
  ท่านพราหมณาจารย์ พระผู้มีพระภาคพุทธเจ้า<br>
  ทรงเป็นผู้กำจัดความมืด มีสมันตจักขุ<br>
  ทรงถึงที่สุดโลก ทรงล่วงภพได้ทั้งหมด<br>
  ไม่มีอาสวะ ทรงละทุกข์ทั้งปวงได้แล้ว<br>
  ทรงมีชื่อตามความจริง อาตมภาพได้เข้าเฝ้ามาแล้ว (๓)<br><br>เชิงอรรถ :<br>
  ๑ ดูคำอธิบายในหน้า ๓๔๖-๓๙๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๔. ปารายนานุคีติคาถา<br>
  [๑๕๙] (พระปิงคิยเถระกล่าวว่า)<br>
  ทิชะ(นก)พึงละป่าเล็กแล้วมาอาศัยป่าใหญ่<br>
  ที่มีผลไม้มากฉันใด อาตมภาพก็ฉันนั้น<br>
  ละคณาจารย์ผู้มีทรรศนะแคบ ไปเฝ้าพระผู้มีพระภาค<br>
  เหมือนหงส์โผลงสู่สระใหญ่ (๔)<br>
  [๑๖๐] (พระปิงคิยเถระกล่าวว่า)<br>
  ก่อนแต่ศาสนาของพระโคดม<br>
  อาจารย์เจ้าลัทธิเหล่าใดเคยพยากรณ์แก่อาตมภาพว่า<br>
  เหตุนี้ได้เป็นมาแล้วอย่างนี้ จักเป็นอย่างนี้<br>
  คำพยากรณ์ทั้งหมดนั้นเป็นคำที่เชื่อสืบต่อกันมา<br>
  คำพยากรณ์ทั้งหมดนั้นมีแต่จะทำให้ตรึกไปต่าง ๆ (๕)<br>
  [๑๖๑] (พระปิงคิยเถระกล่าวว่า)<br>
  พระโคดมทรงเป็นเอกบุรุษ<br>
  ประทับนั่งทำลายความมืดอยู่ ทรงรุ่งเรือง ทรงแผ่รัศมี<br>
  พระโคดมผู้มีพระญาณดุจภูริ<br>
  พระโคดมผู้มีพระปัญญาดุจภูริ (๖)<br>
  [๑๖๒] (พระปิงคิยเถระกล่าวว่า)<br>
  ธรรมใดไม่มีอะไร ๆ ที่ไหนเปรียบได้<br>
  พระผู้มีพระภาคพระองค์ใดทรงแสดงธรรม<br>
  ที่บุคคลเห็นได้เอง ไม่ขึ้นกับกาลเวลา<br>
  เป็นที่สิ้นตัณหา ไม่มีอันตรายแก่อาตมภาพ (๗)<br>
  [๑๖๓] (พราหมณ์พาวรีกล่าวว่า)<br>
  ท่านปิงคิยะ เพราะเหตุไรหนอ<br>
  ท่านจึงอยู่ปราศจากพระพุทธเจ้าพระองค์นั้น<br>
  พระโคดมผู้มีพระญาณดุจภูริ<br>
  พระโคดมผู้มีพระปัญญาดุจภูริ สิ้นกาลชั่วครู่ (๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๓๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๔. ปารายนานุคีติคาถา<br>
  [๑๖๔] (พราหมณ์พาวรีกล่าวว่า)<br>
  ธรรมใดไม่มีอะไร ๆ ที่ไหนเปรียบได้<br>
  พระผู้มีพระภาคพระองค์ใดทรงแสดงธรรม<br>
  ที่บุคคลเห็นได้เอง ไม่ขึ้นกับกาลเวลา<br>
  เป็นที่สิ้นตัณหา ไม่มีอันตรายแก่ท่าน (๙)<br>
  [๑๖๕] (พระปิงคิยเถระกล่าวว่า)<br>
  ท่านพราหมณ์ อาตมภาพมิได้อยู่ปราศจาก<br>
  พระพุทธเจ้าพระองค์นั้น พระโคดมผู้มีพระญาณดุจภูริ<br>
  พระโคดมผู้มีพระปัญญาดุจภูริ สิ้นกาลชั่วครู่ (๑๐)<br>
  [๑๖๖] (พระปิงคิยเถระกล่าวว่า)<br>
  ธรรมใดไม่มีอะไร ๆ ที่ไหนเปรียบได้<br>
  พระผู้มีพระภาคพระองค์ใดทรงแสดงธรรม<br>
  ที่บุคคลเห็นได้เอง ไม่ขึ้นกับกาลเวลา<br>
  เป็นที่สิ้นตัณหา ไม่มีอันตรายแก่อาตมภาพ (๑๑)<br>
  [๑๖๗] (พระปิงคิยเถระกล่าวว่า)<br>
  ท่านพราหมณ์ อาตมภาพไม่ประมาท<br>
  ทั้งกลางคืนและกลางวัน ย่อมเห็นพระโคดมพุทธเจ้า<br>
  พระองค์นั้นด้วยใจ เหมือนเห็นด้วยตา<br>
  อาตมภาพนอบน้อมพระองค์อยู่ตลอดราตรี<br>
  อาตมภาพเข้าใจความไม่อยู่ปราศจากพระพุทธเจ้าพระองค์นั้น (๑๒)<br>
  [๑๖๘] (พระปิงคิยเถระกล่าวว่า)<br>
  ธรรมเหล่านี้ คือ สัทธา ปีติ มนะ และสติ<br>
  ย่อมไม่หายไปจากศาสนาของพระโคดมพุทธเจ้า<br>
  พระโคดมผู้มีพระปัญญาดุจภูริเสด็จไปสู่ทิศใด ๆ<br>
  อาตมภาพเป็นผู้น้อมไปทางทิศนั้น ๆ นั่นแล (๑๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๔. ปารายนานุคีติคาถา<br>
  [๑๖๙] (พระปิงคิยเถระกล่าวว่า)<br>
  อาตมภาพชราแล้ว มีกำลังและเรี่ยวแรงน้อย<br>
  เพราะเหตุนั้นแล ร่างกายจึงไปในสถานที่<br>
  ที่พระพุทธเจ้าประทับอยู่ไม่ได้<br>
  แต่อาตมภาพไปเฝ้าพระองค์เป็นนิจ<br>
  โดยการไปด้วยความดำริ ท่านพราหมณ์<br>
  เพราะว่าใจของอาตมภาพเกาะเกี่ยวอยู่กับสถานที่<br>
  ที่พระพุทธเจ้าประทับอยู่นั้น (๑๔)<br>
  [๑๗๐] (พระปิงคิยเถระกล่าวว่า)<br>
  อาตมภาพนอนดิ้นรนอยู่ในเปือกตม<br>
  ลอยจากเกาะหนึ่งไปสู่เกาะหนึ่ง<br>
  ครั้นต่อมา อาตมภาพได้เฝ้าพระสัมพุทธเจ้า<br>
  ผู้ทรงข้ามโอฆะได้แล้ว ไม่มีอาสวะ (๑๕)<br>
  [๑๗๑] (พระผู้มีพระภาคเสด็จมาตรัสว่า)<br>
  วักกลิ ภัทราวุธ และอาฬวิโคดม<br>
  เป็นผู้มีศรัทธาอันน้อมไปแล้ว ฉันใด<br>
  แม้เธอก็จงเปิดเผยศรัทธา ฉันนั้นเหมือนกัน<br>
  ปิงคิยะ เธอจักถึงฝั่งโน้น(ฝั่งตรงข้าม)แห่งบ่วงมัจจุราช (๑๖)<br>
  [๑๗๒] (พระปิงคิยเถระกราบทูลว่า)<br>
  ข้าพระองค์นี้ฟังพระดำรัสของพระมุนีแล้ว<br>
  เลื่อมใสอย่างยิ่ง พระสัมมาสัมพุทธเจ้า<br>
  ทรงมีเครื่องปิดบังอันเปิดแล้ว<br>
  ไม่มีกิเลสดุจตะปูตรึงจิต ทรงมีปฏิภาณ (๑๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๔. ปารายนานุคีติคาถา<br>
  [๑๗๓] (พระปิงคิยเถระกราบทูลว่า)<br>
  พระผู้มีพระภาคทรงรู้ชัดอธิเทพ<br>
  ทรงรู้ธรรมของพระองค์และของคนอื่นทั้งปวง<br>
  เป็นพระศาสดาผู้กระทำส่วนสุดแห่งปัญหาทั้งหลาย<br>
  เพื่อเหล่าชนผู้มีความสงสัย ให้กลับรู้ได้ (๑๘)<br>
  [๑๗๔] (พระปิงคิยเถระกราบทูลว่า)<br>
  สภาวะใดไม่มีอะไร ๆ ที่ไหนเปรียบได้<br>
  สภาวะนั้นอันอะไรนำไปมิได้ ไม่กำเริบ<br>
  ข้าพระองค์จักถึงสภาวะนั้นแน่แท้<br>
  ความสงสัยในสภาวะนั้นไม่มีแก่ข้าพระองค์<br>
  ขอพระองค์โปรดทรงจำข้าพระองค์ว่า<br>
  เป็นผู้มีจิตน้อมไปในสภาวะนั้นแล้ว ด้วยประการฉะนี้แล (๑๙)<br>
  ปารายนานุคีติคาถา จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ๕. มาณวปัญหานิทเทส๑<br>
  ว่าด้วยปัญหาของมาณพ ๑๖ คน<br>
  ๑. อชิตมาณวปัญหานิทเทส<br>
  ว่าด้วยปัญหาของอชิตมาณพ<br>
  [๑] (ท่านอชิตะทูลถาม ดังนี้)<br>
  โลกถูกอะไรเล่าหุ้มห่อไว้<br>
  เพราะเหตุไรเล่า โลกจึงไม่สดใส<br>
  ขอพระองค์โปรดตรัสบอกว่า<br>
  อะไรเป็นเครื่องฉาบทาโลกนั้นไว้<br>
  อะไรเล่า เป็นภัยใหญ่ของโลกนั้น (๑)<br>
  คำว่า โลก ในคำว่า โลกถูกอะไรเล่าหุ้มห่อไว้ ได้แก่ โลกนรก โลกกำเนิด<br>
  เดรัจฉาน โลกในเปตวิสัย มนุษยโลก เทวโลก๑ ขันธโลก ธาตุโลก๒ อายตนโลก๓<br>
  โลกนี้ โลกหน้า พรหมโลก เทวโลก นี้ ตรัสเรียกว่า โลก โลกนี้ ถูกอะไรโอบล้อม<br>
  หุ้มห่อ คือ ห้อมล้อม ครอบคลุม ปกคลุม บดบังไว้ รวมความว่า โลกถูกอะไร<br>
  เล่าหุ้มห่อไว้<br><br>เชิงอรรถ :<br>
  ๑ เทวโลก คือโลกของหมู่เทพในสวรรค์ชั้นกามาวจรทั้ง ๖ เป็นภพที่มีอารมณ์เลิศ โลกที่มีแต่ความสุข <br>
  แต่ยังเกี่ยวข้องกับกามอยู่ ได้แก่ (๑) จาตุมหาราชิกา สวรรค์ที่ท้าวมหาราชทั้ง
  ๔ ปกครองอยู่ (ท้าวธตรฐ <br>
  จอมคนธรรพ์ครองทิศตะวันออก ท้าววิรุฬหกจอมกุมภัณฑ์ครองทิศใต้ ท้าววิรูปักษ์จอมนาคครองทิศ<br>
  ตะวันตก ท้าวกุเวรหรือเวสวัณจอมยักษ์ครองทิศเหนือ) (๒) ดาวดึงส์ แดนที่อยู่แห่งเทพ
  ๓๓ มีท้าวสักกะ <br>
  เป็นจอมเทพ (๓) ยามา แดนที่อยู่แห่งเทพผู้ปราศจากทุกข์ มีท้าวสุยามาเป็นจอมเทพ
  (๔) ดุสิต <br>
  แดนที่อยู่แห่งเทพผู้เอิบอิ่มด้วยสิริสมบัติของตน มีท้าวสันดุสิตเป็นจอมเทพ (๕)
  นิมมานรดี แดนแห่ง<br>
  เทพผู้มีความยินดีในการเนรมิต มีท้าวสุนิมมิตเป็นจอมเทพ (๖) ปรนิมมิตวสวัตดี แดนที่อยู่แห่งเทพผู้<br>
  ยังอำนาจให้เป็นไปในสมบัติที่ผู้อื่นนิรมิต คือ เสวยสมบัติที่พวกเทพอื่นนิรมิตให้
  มีท้าววสวัตดีเป็นจอมเทพ <br>
  (สํ.ม. ๑๙/๑๐๘๑/๓๖๙)<br>
  ๒ ธาตุโลก หมายถึงธาตุ ๑๘ คือสิ่งที่ทรงสภาวะของตนเองอยู่ ตามที่เหตุปัจจัยปรุงแต่งขึ้นเป็นไป<br>
  ตามธรรมนิยาม คือ กำหนดแห่งธรรมดา ไม่มีผู้สร้าง ผู้บันดาล และมีรูปลักษณะ กิจ
  อาการเป็นแบบ<br>
  จำเพาะตัว อันพึงกำหนดเอาเป็นหลักได้แต่ละอย่าง ๆ ได้แก่ (๑) จักขุธาตุ ธาตุคือจักขุปสาท
  (๒) รูปธาตุ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ดังนี้ ในคำว่า ท่านอชิตะทูลถาม ดังนี้ เป็นบทสนธิ เป็นคำเชื่อมบท <br>
  เป็นคำที่ทำบทให้บริบูรณ์ เป็นความสัมพันธ์แห่งอักษร เป็นความสละสลวยแห่ง<br>
  พยัญชนะ คำว่า ดังนี้ นี้ เป็นคำเชื่อมบทหน้ากับบทหลังเข้าด้วยกัน<br>
  คำว่า ท่าน เป็นคำกล่าวด้วยความรัก เป็นคำกล่าวโดยความเคารพ คำว่า<br>
  ท่าน นี้ เป็นคำกล่าวที่มีความเคารพและความยำเกรง<br>
  คำว่า อชิตะ เป็นชื่อของพราหมณ์นั้น คือ เป็นการกล่าวถึง การขนานนาม<br>
  การบัญญัติ ชื่อที่เรียกกัน ชื่อ การตั้งชื่อ ชื่อที่ตั้งให้ ภาษา พยัญชนะ ชื่อเรียกเฉพาะ<br>
  รวมความว่า ท่านอชิตะทูลถาม ดังนี้<br>
  คำว่า เพราะเหตุไรเล่า โลกจึงไม่สดใส อธิบายว่า เพราะเหตุไร โลกจึง<br>
  ไม่สดใส คือ ไม่ส่องสว่าง ไม่แผดแสง ไม่รุ่งโรจน์ ไม่แจ่มชัด ไม่ปรากฏชัด<br>
  รวมความว่า เพราะเหตุไรเล่า โลกจึงไม่สดใส<br>
  คำว่า ขอพระองค์โปรดตรัสบอกว่าอะไรเป็นเครื่องฉาบทาโลกนั้นไว้<br>
  อธิบายว่า อะไรเป็นเครื่องฉาบทา คือ เกี่ยวข้อง ผูกพัน ทำให้โลกนี้เศร้าหมอง<br>
  โลกถูกอะไรฉาบ ทา ไล้ ทำให้หมองมัว หมองคล้ำ แปดเปื้อน คละเคล้า เกาะติด<br>
  เกี่ยวพัน พัวพันไว้ ขอพระองค์โปรดตรัส คือโปรดบอก แสดง บัญญัติ กำหนด<br>
  เปิดเผย จำแนก ทำให้ง่าย ประกาศ รวมความว่า ขอพระองค์โปรดตรัสบอกว่า<br>
  อะไรเป็นเครื่องฉาบทาโลกนั้นไว้<br><br>เชิงอรรถ :<br>
  ธาตุคือรูปารมณ์ (๓) จักขุวิญญาณธาตุ ธาตุคือจักขุวิญญาณ (๔) โสตธาตุ ธาตุคือโสตปสาท
  (๕)<br>
  สัททธาตุ ธาตุคือสัททารมณ์ (๖) โสตวิญญาณธาตุ ธาตุคือโสตวิญญาณ (๗) ฆานธาตุ ธาตุคือฆานปสาท <br>
  (๘) คันธธาตุ ธาตุคือคันธารมณ์ (๙) ฆานวิญญาณธาตุ ธาตุคือฆานวิญญาณ (๑๐) ชิวหาธาตุ <br>
  ธาตุคือชิวหาปสาท (๑๑) รสธาตุ ธาตคือรสารมณ์ (๑๒) ชิวหาวิญญาณธาตุ ธาตุคือชิวหาวิญญาณ
  (๑๓) <br>
  กายธาตุ ธาตุคือกายปสาท (๑๔) โผฏฐัพพธาตุ ธาตุคือโผฏฐัพพารมณ์ (๑๕) กายวิญญาณธาตุ <br>
  ธาตุคือกายวิญญาณ (๑๖) มโนธาตุ ธาตุคือมโน (๑๗) ธัมมธาตุ ธาตุคือธรรมารมณ์ (๑๘)<br>
  มโนวิญญาณธาตุ ธาตุคือมโนวิญญาณ (อภิ.วิ. (แปล) ๓๕/๑๘๓-๑๘๔/๑๔๒-๑๔๖)<br>
  ๓ อายตนโลก หมายถึงอายนตนะ ๑๒ คือ (สิ่งที่เชื่อมต่อกันให้เกิดความรู้ แดนต่อหรือแดนเกิดแห่งความรู้) <br>
  อายตนะภายใน ๖ ได้แก่ (๑) ตา (๒) หู (๓) จมูก (๔) ลิ้น (๕) กาย (๖) ใจ และอายตนะภายนอก <br>
  ๖ ได้แก่ (๑) รูป (๒) เสียง (๓) กลิ่น (๔) รส (๕) โผฏฐัพพะ (๖) ธรรมารมณ์ ทั้ง
  ๖ นี้ เรียกทั่วไปว่า <br>
  อารมณ์ ๖ คือ เป็นสิ่งสำหรับให้จิตยึดหน่วง (อภิ.วิ. (แปล) ๓๕/๑๕๔-๑๖๗/๑๑๒-๑๑๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า อะไรเล่า เป็นภัยใหญ่ของโลกนั้น อธิบายว่า อะไรเป็นภัย เป็นภัยใหญ่<br>
  คือ เป็นเครื่องบีบคั้น เป็นสิ่งกระทบกระทั่ง เป็นอันตราย เป็นอุปสรรคของโลกนั้น<br>
  รวมความว่า อะไรเล่าเป็นภัยใหญ่ของโลกนั้น ด้วยเหตุนั้น พราหมณ์นั้น จึงกล่าวว่า<br>
  (ท่านอชิตะทูลถาม ดังนี้)<br>
  โลกถูกอะไรเล่าหุ้มห่อไว้<br>
  เพราะเหตุไรเล่า โลกจึงไม่สดใส<br>
  ขอพระองค์โปรดตรัสบอกว่า<br>
  อะไรเป็นเครื่องฉาบทาโลกนั้นไว้<br>
  อะไรเล่า เป็นภัยใหญ่ของโลกนั้น<br>
  [๒] (พระผู้มีพระภาคตรัสตอบว่า อชิตะ)<br>
  โลกถูกอวิชชาหุ้มห่อไว้<br>
  โลกไม่สดใสเพราะความตระหนี่และความประมาท<br>
  เราเรียกความอยากว่าเป็นเครื่องฉาบทาโลกไว้<br>
  ทุกข์เป็นภัยใหญ่ของโลกนั้น (๒)<br>
  ว่าด้วยอวิชชา<br>
  คำว่า โลกถูกอวิชชาหุ้มห่อไว้ อธิบายว่า<br>
  คำว่า อวิชชา ได้แก่ ความไม่รู้ในทุกข์ ความไม่รู้ในทุกขสมุทัย ความไม่รู้<br>
  ในทุกขนิโรธ ความไม่รู้ในทุกขนิโรธคามินีปฏิปทา ความไม่รู้ในส่วนอดีต ความไม่รู้<br>
  ในส่วนอนาคต ความไม่รู้ในส่วนอดีตและอนาคต ความไม่รู้ในปฏิจจสมุปบาทว่า<br>
  เพราะธรรมนี้เป็นปัจจัย ธรรมนี้จึงมี ความไม่รู้ ความไม่เห็น ความไม่ตรัสรู้<br>
  ความไม่รู้โดยสมควร ความไม่รู้ตามเป็นจริง ความไม่แทงตลอด ความไม่ถือเอา<br>
  โดยถูกต้อง ความไม่หยั่งลงโดยรอบคอบ ความไม่พินิจ ความไม่พิจารณา ความ<br>
  ไม่ทำให้ประจักษ์ ความทรามปัญญา ความโง่เขลา ความไม่รู้ชัด ความหลง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ความลุ่มหลง ความหลงใหล อวิชชา โอฆะคืออวิชชา โยคะคืออวิชชา อนุสัยคือ<br>
  อวิชชา ปริยุฏฐานคืออวิชชา ข่ายคืออวิชชา อกุศลมูลคือโมหะ นี้ ตรัสเรียกว่า<br>
  อวิชชา๑<br>
  คำว่า โลก ได้แก่ โลกนรก โลกกำเนิดเดรัจฉาน โลกในเปตวิสัย มนุษยโลก<br>
  เทวโลก ขันธโลก ธาตุโลก อายตนโลก โลกนี้ โลกหน้า พรหมโลก เทวโลก นี้<br>
  ตรัสเรียกว่า โลก<br>
  โลกนี้ถูกอวิชชานี้โอบล้อม หุ้มห่อ คือ ห้อมล้อม ครอบคลุม ปกคลุม บดบังไว้<br>
  รวมความว่า โลกถูกอวิชชาหุ้มห่อไว้<br>
  คำว่า อชิตะ เป็นคำที่พระผู้มีพระภาคตรัสเรียกพราหมณ์นั้นโดยชื่อ</p>
<p> อธิบายคำว่า ภควา<br>
  คำว่า พระผู้มีพระภาค นี้ เป็นคำกล่าวโดยความเคารพ<br>
  อีกนัยหนึ่ง ชื่อว่าพระผู้มีพระภาค เพราะทรงทำลายราคะได้แล้ว<br>
  ชื่อว่าพระผู้มีพระภาค เพราะทรงทำลายโทสะได้แล้ว<br>
  ชื่อว่าพระผู้มีพระภาค เพราะทรงทำลายโมหะได้แล้ว<br>
  ชื่อว่าพระผู้มีพระภาค เพราะทรงทำลายมานะได้แล้ว<br>
  ชื่อว่าพระผู้มีพระภาค เพราะทรงทำลายทิฏฐิได้แล้ว<br>
  ชื่อว่าพระผู้มีพระภาค เพราะทรงทำลายเสี้ยนหนามได้แล้ว<br>
  ชื่อว่าพระผู้มีพระภาค เพราะทรงทำลายกิเลสได้แล้ว<br>
  ชื่อว่าพระผู้มีพระภาค เพราะทรงจำแนก แยกแยะ แจกแจงธรรมรัตนะ<br>
  ชื่อว่าพระผู้มีพระภาค เพราะทรงทำที่สุดแห่งภพได้แล้ว<br>
  ชื่อว่าพระผู้มีพระภาค เพราะทรงอบรมพระวรกายแล้ว<br>
  ชื่อว่าพระผู้มีพระภาค เพราะทรงอบรมศีล อบรมจิต อบรมปัญญาแล้ว<br><br>เชิงอรรถ :<br>
  ๑ อภิ.สงฺ. (แปล) ๓๔/๑๑๐๖/๒๘๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  อีกนัยหนึ่ง พระผู้มีพระภาคทรงใช้สอยเสนาสนะ ที่เป็นป่าละเมาะและป่าทึบ<br>
  อันสงัด มีเสียงน้อย มีเสียงอึกทึกน้อย ปราศจากการสัญจรไปมาของผู้คน ควร<br>
  เป็นสถานที่ทำการลับของมนุษย์ สมควรเป็นที่หลีกเร้น จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงมีส่วนแห่งจีวร บิณฑบาต เสนาสนะ และ<br>
  คิลานปัจจัยเภสัชบริขาร จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งอรรถรส๑ ธรรมรส๒ วิมุตติรส๓<br>
  อธิสีล อธิจิต อธิปัญญา จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งฌาน ๔ อัปปมัญญา ๔<br>
  อรูปสมาบัติ ๔ จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งวิโมกข์ ๘ อภิภายตนะ๔ ๘<br>
  อนุปุพพวิหารสมาบัติ ๙ จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งสัญญาภาวนา ๑๐ กสิณ-<br>
  สมาบัติ๕ ๑๐ อานาปานัสสติสมาธิ๖ อสุภสมาบัติ๗ จึงชื่อว่าพระผู้มีพระภาค<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งสติปัฏฐาน ๔ สัมมัปปธาน ๔<br>
  อิทธิบาท ๔ อินทรีย์ ๕ พละ ๕ โพชฌงค์ ๗ อริยมรรคมีองค์ ๘ จึงชื่อว่า<br>
  พระผู้มีพระภาค<br><br>เชิงอรรถ :<br>
  ๑ อรรถรส หมายถึงความถึงพร้อมแห่งผลของเหตุ (ขุ.ม.อ. ๕๐/๒๖๖)<br>
  ๒ ธรรมรส หมายถึงความถึงพร้อมแห่งเหตุ (ขุ.ม.อ. ๕๐/๒๖๖)<br>
  ๓ วิมุตติรส หมายถึงความถึงพร้อมแห่งผล (ขุ.ม.อ. ๕๐/๒๖๖)<br>
  ๔ อภิภายนตะ คือ ฌานที่ครอบงำนิวรณธรรมและอารมณ์ที่เล็กหรือใหญ่ได้ (ม.ม. ๑๓/๒๔๙/๒๒๔)<br>
  ๕ กสิณสมาบัติหมายถึงภาวะสงบประณีตซึ่งพึงเข้าถึงด้วยการกำหนดวัตถุสำหรับเพ่งเพื่อจูงจิตให้เป็นสมาธิ<br>
  ได้แก่ ฌาน ๑๐ มีปฐวีกสิณฌาน เป็นต้น (ขุ.ม.อ. ๕๐/๒๖๖)<br>
  ๖ อานาปานัสสติสมาธิ ได้แก่สมาธิเกี่ยวเนื่องด้วยการตั้งสติกำหนดลมหายใจเข้าออก
  (ขุ.ม.อ. ๕๐/๒๖๖)<br>
  ๗ อสุภสมาบัติ หมายถึงภาวะสงบประณีตซึ่งพึงเข้าถึงด้วยการพิจารณาร่างกายของตนและผู้อื่นให้เห็นสภาพ<br>
  ที่ไม่งาม หมายถึงซากศพในสภาพต่าง ๆ ๑๐ อย่าง คือ (๑) ซากศพที่เน่าพอง (๒) ซากศพที่มีสีเขียว<br>
  (๓) ซากศพที่มีน้ำเหลืองไหล (๔) ซากศพที่ขาดกลางตัว (๕) ซากศพที่สัตว์กัดกินแล้ว
  (๖) ซากศพ<br>
  ที่มีมือเท้าศีรษะขาด (๗) ซากศพที่ถูกสับ ฟัน เป็นท่อน ๆ (๘) ซากศพที่มีโลหิตไหลอยู่
  (๙) ซาก<br>
  ศพที่มีตัวหนอนคลาคล่ำไปอยู่ (๑๐) ซากศพที่ยังเหลืออยู่แต่ร่างกระดูก (วิสุทฺธิ.
  ๑/๑๐๒/๑๙๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  อีกนัยหนึ่ง พระผู้มีพระภาคทรงเป็นผู้มีส่วนแห่งตถาคตพลญาณ๑ ๑๐<br>
  เวสารัชชญาณ๒ ๔ ปฏิสัมภิทา๓ ๔ อภิญญา๔ ๖ พุทธธรรม๕ ๖ จึงชื่อว่า<br>
  พระผู้มีพระภาค<br>
  พระนามว่า พระผู้มีพระภาค นี้ มิใช่พระชนนีทรงตั้ง มิใช่พระชนกทรงตั้ง<br>
  มิใช่พระภาดาทรงตั้ง มิใช่พระภคินีทรงตั้ง มิใช่มิตรและอำมาตย์ตั้ง มิใช่พระญาติ<br>
  และผู้ร่วมสายโลหิตทรงตั้ง มิใช่สมณพราหมณ์ตั้ง มิใช่เทวดาตั้ง<br>
  คำว่า พระผู้มีพระภาค นี้ เป็นวิโมกขันติกนาม (พระนามในลำดับการ<br>
  บรรลุอรหัตตผล) เป็นสัจฉิกาบัญญัตติ (บัญญัติที่เกิดเพราะทรงรู้แจ้งอรหัตตผล)<br>
  ของพระผู้มีพระภาคพุทธเจ้าทั้งหลาย พร้อมกับการบรรลุพระสัพพัญญุตญาณ ที่<br>
  โคนต้นโพธิ์ รวมความว่า พระผู้มีพระภาค ตรัสตอบว่า อชิตะ<br><br>เชิงอรรถ :<br>
  ๑ ตถาคตพลญาณ หมายถึงพระญาณอันเป็นกำลังของพระตถาคต ๑๐ ประการ ที่ทำให้พระองค์บันลือ<br>
  สีหนาท ประกาศพระศาสนาได้มั่นคง คือ (๑) ฐานาฐานญาณ ปรีชาหยั่งรู้กฎธรรมชาติเกี่ยวกับ <br>
  ขอบเขตและขีดขั้นของสิ่งทั้งหลาย (๒) กัมมวิปากญาณ ปรีชาหยั่งรู้ผลของกรรม (๓)
  สัพพัตถ-<br>
  คามินีปฏิปทาญาณ ปรีชาหยั่งรู้ข้อปฏิบัติที่จะนำไปสู่คติทั้งปวง หรือสู่ประโยชน์ทั้งปวง
  (๔) นานาธาตุ-<br>
  ญาณ ปรีชาหยั่งรู้สภาวะของโลกอันประกอบด้วยธาตุต่าง ๆ เป็นอเนก (๕) นานาธิมุตติกญาณ <br>
  ปรีชาหยั่งรู้อัธยาศัยเป็นต้นของสัตว์ทั้งหลาย (๖) อินทริยปโรปริยัตตญาณ ปรีชาหยั่งรู้ความยิ่งหย่อน<br>
  แห่งอินทรีย์ของสัตว์ทั้งหลาย (๗) ฌานาทิสังกิเลสาทิญาณ ปรีชาหยั่งรู้ความเศร้าหมอง
  ความผ่องแผ้ว<br>
  เป็นต้น (๘) ปุพเพนิวาสานุสสติญาณ ปรีชาหยั่งรู้ภพที่เคยอยู่ในหนหลังได้ (๙) จุตูปปาตญาณ <br>
  ปรีชาหยั่งรู้จุติและอุบัติของสัตว์ทั้งหลาย (๑๐) อาสวักขยญาณ ปรีชาหยั่งรู้ความสิ้นไปแห่งอาสวะทั้งหลาย <br>
  (องฺ.ทสก. (แปล) ๒๔/๒๑/๔๓-๔๗)<br>
  ๒ เวสารัชชญาณ ๔ คือพระญาณอันเป็นเหตุให้ทรงแกล้วกล้า ไม่ครั่นคร้าม ได้แก่ (๑)
  สัมมาสัมพุทธ<br>
  ปฏิญญา (๒) ขีณาสวปฏิญญา (๓) อันตรายิกธัมมวาทะ (๔) นิยยานิกธัมมเทสนา (ม.มู.
  ๑๒/๑๕๐/<br>
  ๑๑๐-๑๑๑)<br>
  ๓ ปฏิสัมภิทา ๔ หมายถึงปัญญาแตกฉาน ๔ อย่าง คือ (๑) อัตถปฏิสัมภิทา ปัญญาแตกฉานในอรรถ <br>
  ปรีชาแจ้งในความหมาย (๒) ธัมมปฏิสัมภิทา ปัญญาแตกฉานในธรรม ปรีชาแจ้งในหลัก (๓)
  นิรุตติ-<br>
  ปฏิสัมภิทา ปัญญาแตกฉานในนิรุตติ ปรีชาแจ้งในภาษา ศัพท์ ถ้อยคำบัญญัติ (๔) ปฏิภาณปฏิสัมภิทา <br>
  ปัญญาแตกฉานในปฏิภาณ ปรีชาแจ้งในความคิดทันการ มีไหวพริบ(องฺ.จตุกฺก.(แปล) ๒๑/๑๗๒<br>
  /๒๔๒-๒๔๓)<br>
  ๔ อภิญญา ๖ คือ ความรู้ยิ่งยวด (๑) อิทธิวิธิ ความรู้ทำให้แสดงฤทธิ์ต่าง ๆ ได้
  (๒) ทิพพโสต <br>
  ญาณที่ทำให้มีหูทิพย์ (๓) เจโตปริยญาณ ญาณที่ทำให้กำหนดใจคนอื่นได้ (๔) ปุพเพนิวาสานุสสติญาณ <br>
  ญาณที่ทำให้ระลึกชาติได้ (๕) ทิพพจักขุ ญาณที่ทำให้ตาทิพย์ (๖) อาสวักขยญาณ ญาณที่ทำให้<br>
  อาสวะสิ้นไป ๕ ข้อแรกเป็นโลกียะ (โลกียอภิญญา) ข้อสุดท้ายเป็นโลกุตตระ (ที.สี.
  (แปล) ๙/๒๓๔-๒๔๘/<br>
  ๗๗-๘๔)<br>
  ๕ พุทธธรรม ๖ หมายถึงพระปัญญาจักขุของพระพุทธเจ้า ที่ทรงทราบกายกรรม วจีกรรม มโนกรรม<br>
  ทั้งหมด เป็นต้น (ขุ.ม.อ. ๕๐/๒๖๖) และดูรายละเอียดข้อ ๘๕/๓๐๑-๓๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ว่าด้วยความตระหนี่ ๕ อย่าง<br>
  คำว่า โลกไม่สดใสเพราะความตระหนี่และความประมาท อธิบายว่า<br>
  มัจฉริยะ ๕ อย่าง เรียกว่า ความตระหนี่ คือ<br>
  <br>
  ๑. อาวาสมัจฉริยะ  (ความตระหนี่ที่อยู่) <br>
  ๒. กุลมัจฉริยะ (ความตระหนี่ตระกูล)<br>
  ๓. ลาภมัจฉริยะ (ความตระหนี่ลาภ)<br>
  ๔. วัณณมัจฉริยะ (ความตระหนี่วรรณะ)<br>
  ๕. ธัมมมัจฉริยะ (ความตระหนี่ธรรม)<br>
  <br>
  ความตระหนี่ กิริยาที่ตระหนี่ ภาวะที่ตระหนี่ ความเห็นแก่ได้ ความถี่เหนียว <br>
  ความที่จิตเจ็บร้อน(ในการให้) ความที่จิตหวงแหนเห็นปานนี้ นี้ ตรัสเรียกว่า<br>
  ความตระหนี่<br>
  อีกนัยหนึ่ง ความตระหนี่ขันธ์ก็ดี ความตระหนี่ธาตุก็ดี ความตระหนี่<br>
  อายตนะก็ดี ความมุ่งแต่จะได้ก็ดี นี้ ก็เรียกว่า ความตระหนี่<br>
  ขอกล่าวถึงความประมาท ความปล่อยจิตไปหรือการเพิ่มพูนความปล่อยจิต<br>
  ไปในกายทุจริต วจีทุจริต มโนทุจริต หรือในกามคุณ ๕ อย่าง การทำโดย<br>
  ไม่เคารพ การทำที่ไม่ให้ติดต่อ การทำที่ไม่มั่นคง ความประพฤติย่อหย่อน<br>
  ความทอดทิ้งฉันทะ ความทอดทิ้งธุระ ความไม่เสพ ความไม่เจริญ ความไม่<br>
  ทำให้มาก ความตั้งใจไม่จริง ความไม่หมั่นประกอบ ความประมาทในการเจริญ<br>
  กุศลธรรมทั้งหลาย ชื่อว่าความประมาท ความประมาท กิริยาที่ประมาท ภาวะที่<br>
  ประมาทมีลักษณะเช่นว่านี้ นี้ ตรัสเรียกว่า ความประมาท<br>
  คำว่า โลกไม่สดใสเพราะความตระหนี่และความประมาท อธิบายว่า โลก<br>
  ไม่สดใส คือ ไม่ส่องสว่าง ไม่แผดแสง ไม่รุ่งโรจน์ ไม่แจ่มชัด ไม่ปรากฏชัด<br>
  เพราะความตระหนี่และความประมาทนี้ รวมความว่า โลกไม่สดใสเพราะความ<br>
  ตระหนี่และความประมาท<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๔๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ว่าด้วยตัณหา<br>
  คำว่า เราเรียกความอยากว่าเป็นเครื่องฉาบทาโลกไว้ อธิบายว่า ตัณหา<br>
  ตรัสเรียกว่า ความอยาก ได้แก่ ความกำหนัด ความกำหนัดนัก ความคล้อย<br>
  ตามอารมณ์ ความยินดี ความเพลิดเพลิน ความกำหนัดด้วยอำนาจความเพลิดเพลิน<br>
  ความกำหนัดนักแห่งจิต ความอยาก ความสยบ ความหมกมุ่น ความหื่น<br>
  ความหื่นกระหาย ความข้องอยู่ ความจมอยู่ ธรรมชาติที่ทำให้พลุกพล่าน<br>
  ธรรมชาติที่หลอกลวง ธรรมชาติที่ยังสัตว์ให้เกิด ธรรมชาติที่ยังสัตว์ให้เกิดพร้อม<br>
  ธรรมชาติที่ร้อยรัด ธรรมชาติที่มีข่าย ธรรมชาติที่กำซาบใจ ธรรมชาติที่ซ่านไป<br>
  ธรรมชาติดุจเส้นด้าย ธรรมชาติที่แผ่ไป ธรรมชาติที่ประมวลมา ธรรมชาติที่เป็น<br>
  เพื่อน ความคนึงหา ตัณหาที่นำพาไปสู่ภพ ตัณหาดุจป่า ตัณหาดุจป่าทึบ<br>
  ความเชยชิด ความเยื่อใย ความห่วงใย ความผูกพัน ความหวัง กิริยาที่หวัง<br>
  ภาวะที่หวัง ความหวังในรูป ความหวังในเสียง ความหวังในกลิ่น ความหวังในรส<br>
  ความหวังในโผฏฐัพพะ ความหวังในลาภ ความหวังในทรัพย์ ความหวังในบุตร<br>
  ความหวังในชีวิต ธรรมชาติที่กระซิบ ธรรมชาติที่กระซิบบ่อย ๆ ธรรมชาติที่<br>
  กระซิบยิ่ง ความกระซิบ กิริยาที่กระซิบ ภาวะที่กระซิบ ความละโมบ กิริยาที่ละโมบ<br>
  ภาวะที่ละโมบ ธรรมชาติที่ทำให้หวั่นไหว ภาวะที่ใคร่แต่อารมณ์ดี ๆ ความกำหนัด<br>
  ในฐานะอันไม่ควร ความโลภเกินพอดี ความติดใจ กิริยาที่ติดใจ ความปรารถนา<br>
  ความใฝ่หา ความหมายปอง กามตัณหา ภวตัณหา วิภวตัณหา ตัณหาในรูปภพ<br>
  ตัณหาในอรูปภพ ตัณหาในนิโรธ๑ รูปตัณหา สัททตัณหา คันธตัณหา รสตัณหา<br>
  โผฏฐัพพตัณหา ธัมมตัณหา โอฆะ๒ โยคะ๓ คันถะ๔ อุปาทาน๕ อาวรณ์๖ นิวรณ์<br>
  เครื่องปิดบัง เครื่องผูก อุปกิเลส อนุสัย๗ ปริยุฏฐาน (กิเลสที่กลุ้มรุมจิต)<br><br>เชิงอรรถ :<br>
  ๑ ตัณหาในนิโรธ คือตัณหาที่ประกอบด้วยอุจเฉททิฏฐิ (ขุ.ม.อ. ๓/๓๙)<br>
  ๒ โอฆะ คือสภาวะอันเป็นดุจกระแสน้ำหลากท่วมใจสัตว์ ได้แก่ กาม ภพ ทิฏฐิ อวิชชา<br>
  (ที.ปา. ๑๑/๓๑๒/๒๐๕)<br>
  ๓ โยคะ คือสภาวะอันประกอบสัตว์ไว้ในภพ ได้แก่ กาม ภพ ทิฏฐิ อวิชชา (ที.ปา. ๑๑/๓๑๒/๒๐๕)<br>
  ๔ คันถะ คือกิเลสเครื่องร้อยรัดมี ๔ อย่าง ได้แก่ (๑) กิเลสเครื่องร้อยรัดกายคืออภิชฌา
  (๒) กิเลส<br>
  เครื่องร้อยรัดกายคือพยาบาท (๓) กิเลสเครื่องร้อยรัดกายคือสีลัพพตปรามาส (๔) กิเลสเครื่องร้อยรัด <br>
  กายคือความถือมั่นว่านี้เท่านั้นจริง (ขุ.ม.(แปล) ๒๙/๙๒/๒๘๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ตัณหาดุจเถาวัลย์ ความปรารถนาวัตถุอย่างต่าง ๆ รากเหง้าแห่งทุกข์ เหตุแห่งทุกข์<br>
  แดนเกิดแห่งทุกข์ บ่วงแห่งมาร เบ็ดแห่งมาร เหยื่อแห่งมาร วิสัยแห่งมาร ที่<br>
  อาศัยแห่งมาร โคจรแห่งมาร เครื่องผูกแห่งมาร ตัณหาดุจแม่น้ำ ตัณหาดุจตาข่าย<br>
  ตัณหาดุจโซ่ตรวน ตัณหาดุจสมุทร อภิชฌา อกุศลมูลคือโลภะ นี้ตรัสเรียกว่า<br>
  ความอยาก เป็นเครื่องฉาบทา คือ ข้องเกี่ยว ผูกพัน ทำให้เข้าไปเศร้าหมอง<br>
  โลกถูกความอยากนี้ฉาบทา ไล้ ทำให้หมองมัว แปดเปื้อน คละเคล้า เกาะติด<br>
  เกี่ยวพัน พัวพันไว้ เราเรียก คือ บอก แสดง บัญญัติ กำหนด เปิดเผย จำแนก<br>
  ทำให้ง่าย ประกาศ รวมความว่า เราเรียกความอยากว่าเป็นเครื่องฉาบทาโลกไว้</p>
<p> ว่าด้วยทุกข์<br>
  คำว่า ทุกข์ ในคำว่า ทุกข์เป็นภัยใหญ่ของโลกนั้น อธิบายว่า ชาติทุกข์ ชราทุกข์<br>
  พยาธิทุกข์ มรณทุกข์ โสกปริเทวทุกขโทมนัสอุปายาสทุกข์ ทุกข์เนื่องจากการเกิด<br>
  ในนรก ทุกข์เนื่องจากการเกิดในกำเนิดเดรัจฉาน ทุกข์เนื่องจากการเกิดในเปตวิสัย <br>
  ทุกข์เนื่องจากการเกิดในโลกมนุษย์ ทุกข์เนื่องจากการถือกำเนิดในครรภ์ ทุกข์<br>
  เนื่องจากการอยู่ในครรภ์ ทุกข์เนื่องจากการคลอดจากครรภ์ ทุกข์ที่สืบเนื่องมาจากผู้เกิด <br>
  ทุกข์ของผู้เกิดที่เนื่องมาจากผู้อื่น ทุกข์ที่เกิดจากความพยายามของตนเอง ทุกข์ที่<br>
  เกิดจากความพยายามของผู้อื่น ความทุกข์กาย ความทุกข์ใจ ทุกข์ที่เกิดจากสังขาร<br>
  ทุกข์ที่เกิดจากความแปรผัน โรคทางตา โรคทางหู โรคทางจมูก โรคทางลิ้น โรค<br>
  ทางกาย โรคศีรษะ โรคหู โรคปาก โรคฟัน โรคไอ โรคหืด ไข้หวัด ไข้พิษ ไข้เชื่อมซึม<br>
  โรคท้อง เป็นลมสลบ ลงแดง จุกเสียด อหิวาตกโรค โรคเรื้อน ฝี กลาก<br><br>เชิงอรรถ :<br>
  ๕ อุปาทาน คือความยึดมั่นด้วยอำนาจกิเลสมี ๔ คือ (๑) กามุปาทาน ความยึดมั่นในกาม
  (๒) ทิฏฐุปาทาน <br>
  ความยึดมั่นในทิฏฐิ (๓) สีลัพพตุปาทาน ความยึดมั่นในศีลวัตร (๔) อัตตวาทุปาทาน
  ความยึดมั่น <br>
  วาทะของตน (ที.ปา. ๑๑/๓๑๒/๒๐๕)<br>
  ๖ อาวรณ์ คือสภาวะที่ขัดขวางจิตไม่ให้ก้าวหน้าในคุณธรรม (ขุ.ม.อ. ๓/๓๙)<br>
  ๗ อนุสัย คือกิเลสที่แฝงตัวนอนเนื่องอยู่ในสันดานของสัตว์ มี ๗ คือ (๑) กามราคะ
  ความกำหนัดในกาม <br>
  (๒) ปฏิฆะ ความหงุดหงิดขัดเคือง (๓) ทิฏฐิ ความเห็นผิด (๔) วิจิกิจฉา ความสงสัย
  (๕) มานะ <br>
  ความถือตัว (๖) ภวราคะ ความกำหนัดในภพ (๗) อวิชชา ความไม่รู้จริง (ที.ปา. ๑๑/๓๒๒/๒๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  มองคร่อ ลมบ้าหมู หิดเปื่อย หิดด้าน หิด หูด โรคละลอก โรคดีซ่าน<br>
  โรคเบาหวาน โรคเริม โรคพุพอง โรคริดสีดวงทวาร ความเจ็บป่วยที่เกิดจากดี<br>
  ความเจ็บป่วยที่เกิดจากเสมหะ ความเจ็บป่วยที่เกิดจากลม ไข้สันนิบาต ความ<br>
  เจ็บป่วยที่เกิดจากการเปลี่ยนฤดูกาล ความเจ็บป่วยที่เกิดจากการผลัดเปลี่ยน<br>
  อิริยาบถไม่ได้ส่วนกัน ความเจ็บป่วยที่เกิดจากความพากเพียรเกินกำลัง ความ<br>
  เจ็บป่วยที่เกิดจากผลกรรม ความหนาว ความร้อน ความหิว ความกระหาย<br>
  ปวดอุจจาระ ปวดปัสสาวะ ทุกข์ที่เกิดจากสัมผัสแห่งเหลือบ ยุง ลม แดด และ<br>
  สัตว์เลื้อยคลาน ทุกข์เพราะมารดาตาย ทุกข์เพราะบิดาตาย ทุกข์เพราะพี่ชาย<br>
  น้องชายตาย ทุกข์เพราะพี่สาวน้องสาวตาย ทุกข์เพราะบุตรตาย ทุกข์เพราะธิดาตาย <br>
  ทุกข์เพราะความพินาศของญาติ ทุกข์เพราะโภคทรัพย์พินาศ ทุกข์เพราะความเสีย<br>
  หายที่เกิดจากโรค ทุกข์เพราะสีลวิบัติ ทุกข์เพราะทิฏฐิวิบัติ<br>
  ความเกิดขึ้นแห่งธรรมเหล่าใดปรากฏในเบื้องต้น ความดับแห่งธรรมเหล่านั้น<br>
  ย่อมปรากฏในเบื้องปลาย วิบากอาศัยกรรม กรรมอาศัยวิบาก รูปอาศัยนาม<br>
  นามอาศัยรูป นามรูปเป็นไปตามชาติ ชราติดตาม พยาธิครอบงำ มรณะย่ำยี<br>
  ตกอยู่ในความทุกข์ ไม่มีที่ปกป้อง ไม่มีที่หลีกเร้น ไม่มีที่พึ่ง ไม่มีที่อาศัย
  นี้ตรัส<br>
  เรียกว่า ทุกข์ ทุกข์นี้ เป็นภัย เป็นภัยใหญ่ เป็นเครื่องบีบคั้น เป็นสิ่งกระทบกระทั่ง<br>
  เป็นอันตราย เป็นอุปสรรคของโลกนี้ รวมความว่า ทุกข์เป็นภัยใหญ่ของโลกนั้น<br>
  ด้วยเหตุนั้น พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า อชิตะ)<br>
  โลกถูกอวิชชาหุ้มห่อไว้<br>
  โลกไม่สดใสเพราะความตระหนี่และความประมาท<br>
  เราเรียกความอยากว่าเป็นเครื่องฉาบทาโลกไว้<br>
  ทุกข์เป็นภัยใหญ่ของโลกนั้น<br>
  [๓] (ท่านอชิตะทูลถาม ดังนี้)<br>
  กระแสทั้งหลายย่อมไหลไปในที่ทั้งปวง<br>
  อะไรเป็นเครื่องกั้นกระแสทั้งหลาย<br>
  ขอพระองค์โปรดตรัสบอกธรรมเครื่องป้องกันกระแสทั้งหลาย<br>
  อะไรปิดกั้นกระแสทั้งหลายได้ (๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า กระแสทั้งหลาย ในคำว่า กระแสทั้งหลายย่อมไหลไปในที่ทั้งปวง<br>
  ได้แก่ กระแสตัณหา กระแสทิฏฐิ กระแสกิเลส กระแสทุจริต กระแสอวิชชา<br>
  คำว่า ในที่ทั้งปวง ได้แก่ ในอายตนะทั้งปวง<br>
  คำว่า ย่อมไหลไป ได้แก่ ย่อมไหลไป คือ ซ่านไป หลั่งไหล เป็นไป อธิบายว่า<br>
  กระแสจากตา ย่อมไหลไป คือ ซ่านไป หลั่งไหล เป็นไปในรูป กระแสจากหู<br>
  ย่อมไหลไป ฯลฯ ในเสียง กระแสจากจมูกย่อมไหลไป ฯลฯ ในกลิ่น กระแส<br>
  จากลิ้นย่อมไหลไป ฯลฯ ในรส กระแสจากกายย่อมไหลไป ฯลฯ ในโผฏฐัพพะ<br>
  กระแสจากใจ ย่อมไหลไป คือ ซ่านไป หลั่งไหล เป็นไปในธรรมารมณ์ คือ<br>
  รูปตัณหาย่อมไหลไป คือ ซ่านไป หลั่งไหล เป็นไปทางตา สัททตัณหาย่อมไหลไป คือ<br>
  ซ่านไป หลั่งไหล เป็นไปทางหู คันธตัณหาย่อมไหลไป ฯลฯ ทางจมูก รส<br>
  ตัณหาย่อมไหลไป ฯลฯ ทางลิ้น โผฏฐัพพตัณหาย่อมไหลไป ฯลฯ ทางกาย<br>
  ธัมมตัณหาย่อมไหลไป คือ ซ่านไป หลั่งไหล เป็นไปทางใจ รวมความว่า <br>
  กระแสทั้งหลายย่อมไหลไปในที่ทั้งปวง<br>
  คำว่า ดังนี้ ในคำว่า ท่านอชิตะทูลถาม ดังนี้ เป็นบทสนธิ เป็นคำเชื่อมบท <br>
  เป็นคำที่ทำบทให้บริบูรณ์ เป็นความสัมพันธ์แห่งอักษร เป็นความสละสลวยแห่ง<br>
  พยัญชนะ คำว่า ดังนี้ นี้ เป็นคำเชื่อมบทหน้ากับบทหลังเข้าด้วยกัน<br>
  คำว่า ท่าน เป็นคำกล่าวด้วยความรัก เป็นคำกล่าวโดยความเคารพ คำว่า<br>
  ท่าน นี้ เป็นคำกล่าวที่มีความเคารพและความยำเกรง<br>
  คำว่า อชิตะ เป็นชื่อของพราหมณ์นั้น คือ เป็นการกล่าวถึง การขนานนาม<br>
  การบัญญัติ ชื่อที่เรียกกัน ชื่อ การตั้งชื่อ ชื่อที่ตั้งให้ ภาษา พยัญชนะ ชื่อเรียกเฉพาะ<br>
  รวมความว่า ท่านอชิตะทูลถาม ดังนี้<br>
  คำว่า อะไรเป็นเครื่องกั้นกระแสทั้งหลาย อธิบายว่า อะไรเป็นเครื่องขวาง<br>
  เครื่องกั้น คือ เครื่องป้องกัน รักษา คุ้มครองกระแสทั้งหลาย รวมความว่า<br>
  อะไรเป็นเครื่องกั้นกระแสทั้งหลาย<br>
  คำว่า ขอพระองค์โปรดตรัสบอกธรรมเครื่องป้องกันกระแสทั้งหลาย<br>
  อธิบายว่า ขอพระองค์โปรดตรัส คือ โปรดบอก แสดง บัญญัติ กำหนด เปิดเผย</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  จำแนก ทำให้ง่าย ประกาศธรรมเครื่องขวาง เครื่องกั้น เครื่องป้องกัน รักษา<br>
  คุ้มครองกระแสทั้งหลาย รวมความว่า ขอพระองค์โปรดตรัสบอกธรรมเครื่อง<br>
  ป้องกันกระแสทั้งหลาย<br>
  คำว่า อะไรปิดกั้นกระแสทั้งหลายได้ อธิบายว่า กระแสทั้งหลาย ถูกอะไร<br>
  ปิดกั้น คือ ถูกตัดขาด จึงไม่ไหลไป ไม่ซ่านไป ไม่หลั่งไหล ไม่เป็นไป รวมความว่า <br>
  อะไรปิดกั้นกระแสทั้งหลายได้ ด้วยเหตุนั้น พราหมณ์นั้นจึงกราบทูลว่า<br>
  (ท่านอชิตะทูลถาม ดังนี้)<br>
  กระแสทั้งหลายย่อมไหลไปในที่ทั้งปวง<br>
  อะไรเป็นเครื่องกั้นกระแสทั้งหลาย<br>
  ขอพระองค์โปรดตรัสบอกธรรมเครื่องป้องกันกระแสทั้งหลาย<br>
  อะไรปิดกั้นกระแสทั้งหลายได้<br>
  [๔] (พระผู้มีพระภาคตรัสตอบว่า อชิตะ)<br>
  กระแสเหล่าใดในโลก<br>
  สติเป็นเครื่องกั้นกระแสเหล่านั้นได้<br>
  เรากล่าวธรรมเครื่องป้องกันกระแสทั้งหลาย<br>
  ปัญญาปิดกั้นกระแสเหล่านั้นได้ (๔)<br>
  คำว่า กระแสเหล่าใดในโลก อธิบายว่า กระแสเหล่านั้นใดที่เราตอบ ชี้แจง<br>
  บอก แสดง บัญญัติ กำหนด เปิดเผย จำแนก ทำให้ง่าย ประกาศไว้ คือ<br>
  กระแสตัณหา กระแสทิฏฐิ กระแสกิเลส กระแสทุจริต กระแสอวิชชา<br>
  คำว่า ในโลก ได้แก่ ในอบายโลก มนุษยโลก เทวโลก ขันธโลก ธาตุโลก<br>
  อายตนโลก รวมความว่า กระแสเหล่าใดในโลก<br>
  คำว่า อชิตะ เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า สติ ในคำว่า สติเป็นเครื่องกั้นกระแสเหล่านั้นได้ อธิบายว่า สติ<br>
  คือ ความตามระลึกถึง ความระลึกได้เฉพาะหน้า สติ คือ ความระลึกได้ ความจำได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ความไม่เลื่อนลอย ความไม่หลงลืม สติ คือ สตินทรีย์ (สติที่เป็นใหญ่)<br>
  สติพละ(สติที่เป็นกำลัง) สัมมาสติ (ระลึกชอบ) สติสัมโพชฌงค์ (สติที่เป็นองค์<br>
  แห่งการตรัสรู้ธรรม) เอกายนมรรค (มรรคที่เป็นทางเอก) นี้ ตรัสเรียกว่า สติ<br>
  คำว่า เป็นเครื่องกั้น อธิบายว่า เป็นเครื่องขวาง เป็นเครื่องกั้น คือ เป็น<br>
  เครื่องป้องกัน รักษา คุ้มครอง รวมความว่า สติเป็นเครื่องกั้นกระแสเหล่านั้นได้<br>
  คำว่า เรากล่าวธรรมเครื่องป้องกันกระแสทั้งหลาย อธิบายว่า เรากล่าว<br>
  คือ บอก แสดง บัญญัติ กำหนด เปิดเผย จำแนก ทำให้ง่าย ประกาศเครื่องขวาง <br>
  เครื่องกั้น เครื่องป้องกัน รักษา คุ้มครองกระแสทั้งหลาย รวมความว่า เรา<br>
  กล่าวธรรมเครื่องป้องกันกระแสทั้งหลาย<br>
  คำว่า ปัญญาปิดกั้นกระแสเหล่านั้นได้ อธิบายว่า<br>
  คำว่า ปัญญา ได้แก่ ความรู้ทั่ว กิริยาที่รู้ชัด ฯลฯ ความไม่หลงงมงาย <br>
  ความเลือกเฟ้นธรรม สัมมาทิฏฐิ๑<br>
  คำว่า ปัญญาปิดกั้นกระแสเหล่านั้นได้ อธิบายว่า กระแสเหล่านั้นปัญญา<br>
  ปิดกั้นได้ คือ ตัดขาดไป จึงไม่ไหลไป ไม่ซ่านไป ไม่หลั่งไหล ไม่เป็นไป กระแส<br>
  เหล่านั้นปัญญาของผู้รู้ ผู้เห็นอยู่ว่า สังขารทั้งปวงไม่เที่ยง ปิดกั้นได้
  คือ ตัด<br>
  ขาดไป จึงไม่ไหลไป ไม่ซ่านไป ไม่หลั่งไหล ไม่เป็นไป กระแสเหล่านั้นปัญญาของ<br>
  ผู้รู้ ผู้เห็นอยู่ว่า สังขารทั้งปวงเป็นทุกข์ ปิดกั้นได้ คือ ตัดขาดไป จึงไม่ไหลไป<br>
  ไม่ซ่านไป ไม่หลั่งไหล ไม่เป็นไป กระแสเหล่านั้นปัญญาของผู้รู้ ผู้เห็นอยู่ว่า<br>
  ธรรมทั้งปวงเป็นอนัตตา ปิดกั้นได้ คือ ตัดขาดไป จึงไม่ไหลไป ไม่ซ่านไป ไม่<br>
  หลั่งไหล ไม่เป็นไป</p>
<p> ว่าด้วยปฏิจจสมุปบาท<br>
  กระแสเหล่านั้นปัญญาของผู้รู้ ผู้เห็นอยู่ว่า เพราะอวิชชาเป็นปัจจัย สังขาร<br>
  จึงมี ปิดกั้นได้ คือ ตัดขาดไป จึงไม่ไหลไป ไม่ซ่านไป ไม่หลั่งไหล ไม่เป็นไป<br><br>เชิงอรรถ :<br>
  ๑ ดูรายระเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  <br>
  กระแสเหล่านั้นปัญญาของผู้รู้  ผู้เห็นอยู่ว่า <br>
  เพราะสังขารเป็นปัจจัย วิญญาณจึงมี ฯลฯ<br>
  เพราะวิญญาณเป็นปัจจัย นามรูปจึงมี ฯลฯ<br>
  เพราะนามรูปเป็นปัจจัย สฬายตนะจึงมี ฯลฯ<br>
  เพราะสฬายตนะเป็นปัจจัย ผัสสะจึงมี ฯลฯ<br>
  เพราะผัสสะเป็นปัจจัย เวทนาจึงมี ฯลฯ<br>
  เพราะเวทนาเป็นปัจจัย ตัณหาจึงมี ฯลฯ<br>
  เพราะตัณหาเป็นปัจจัย อุปาทานจึงมี ฯลฯ<br>
  เพราะอุปาทานเป็นปัจจัย ภพจึงมี ฯลฯ<br>
  <br>
  เพราะภพเป็นปัจจัย ชาติจึงมี ฯลฯ<br>
  เพราะชาติเป็นปัจจัย ชรามรณะจึงมี ปิดกั้นได้ คือ ตัดขาดไป จึงไม่ไหลไป<br>
  ไม่ซ่านไป ไม่หลั่งไหล ไม่เป็นไป<br>
  <br>
  กระแสเหล่านั้นปัญญาของผู้รู้  ผู้เห็นอยู่ว่า <br>
  เพราะอวิชชาดับ สังขารจึงดับ ฯลฯ<br>
  เพราะสังขารดับ วิญญาณจึงดับ ฯลฯ<br>
  เพราะวิญญาณดับ นามรูปจึงดับ ฯลฯ<br>
  เพราะนามรูปดับ สฬายตนะจึงดับ ฯลฯ<br>
  เพราะสฬายตนะดับ ผัสสะจึงดับ ฯลฯ<br>
  เพราะผัสสะดับ เวทนาจึงดับ ฯลฯ<br>
  เพราะเวทนาดับ ตัณหาจึงดับ ฯลฯ<br>
  เพราะตัณหาดับ อุปาทานจึงดับ ฯลฯ<br>
  เพราะอุปาทานดับ ภพจึงดับ ฯลฯ<br>
  เพราะภพดับ ชาติจึงดับ<br>
  <br>
  เพราะชาติดับ ชราและมรณะจึงดับ ปิดกั้นได้ คือ ตัดขาดไป จึงไม่ไหลไป<br>
  ไม่ซ่านไป ไม่หลั่งไหล ไม่เป็นไป<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๖ }</span></p><hr><p>
  ระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  กระแสเหล่านั้นปัญญาของผู้รู้ ผู้เห็นอยู่ว่า นี้ทุกข์ ฯลฯ นี้ทุกขสมุทัย ฯลฯ<br>
  นี้ทุกขนิโรธ ฯลฯ นี้ทุกขนิโรธคามินีปฏิปทา ปิดกั้นได้ คือ ตัดขาดไป จึงไม่ไหลไป<br>
  ไม่ซ่านไป ไม่หลั่งไหล ไม่เป็นไป<br>
  กระแสเหล่านั้น ปัญญาของผู้รู้ ผู้เห็นอยู่ว่า ธรรมเหล่านี้อาสวะ ฯลฯ นี้<br>
  อาสวสมุทัย ฯลฯ นี้อาสวนิโรธ ฯลฯ นี้อาสวนิโรธคามินีปฏิปทา ปิดกั้นได้<br>
  คือ ตัดขาดไป จึงไม่ไหลไป ไม่ซ่านไป ไม่หลั่งไหล ไม่เป็นไป<br>
  กระแสเหล่านั้นปัญญาของผู้รู้ ผู้เห็นอยู่ว่า เหล่านี้คือธรรมที่ควรรู้ยิ่ง ฯลฯ <br>
  เหล่านี้คือธรรมที่ควรกำหนดรู้ ฯลฯ เหล่านี้คือธรรมที่ควรละ ฯลฯ เหล่านี้คือ<br>
  ธรรมที่ควรเจริญ ฯลฯ เหล่านี้คือธรรมที่ควรทำให้แจ้ง ปิดกั้นได้ คือ ตัดขาดไป<br>
  จึงไม่ไหลไป ไม่ซ่านไป ไม่หลั่งไหล ไม่เป็นไป<br>
  กระแสเหล่านั้นปัญญาของผู้รู้ ผู้เห็นเหตุเกิด เหตุดับ คุณ โทษ และการ<br>
  สลัดออกแห่งผัสสายตนะ ๖ ปิดกั้นได้ คือ ตัดขาดไป จึงไม่ไหลไป ไม่ซ่านไป<br>
  ไม่หลั่งไหล ไม่เป็นไป<br>
  กระแสเหล่านั้นปัญญาของผู้รู้ ผู้เห็นเหตุเกิด เหตุดับ คุณ โทษ และการ<br>
  สลัดออกจากอุปาทานขันธ์ ๕ ฯลฯ กระแสเหล่านั้นปัญญาของผู้รู้ ผู้เห็นธรรม<br>
  คือ เหตุเกิด เหตุดับ คุณ โทษ และการสลัดออกมหาภูตรูป ๔ ฯลฯ กระแส<br>
  เหลานั้นปัญญาของผู้รู้ ผู้เห็นอยู่ว่า สิ่งใดสิ่งหนึ่งมีความเกิดขึ้นเป็นธรรมดา
  สิ่ง<br>
  นั้นทั้งหมดล้วนมีความดับไปเป็นธรรมดา ปิดกั้นได้ คือ ตัดขาดไป จึงไม่ไหลไป<br>
  ไม่ซ่านไป ไม่หลั่งไหล ไม่เป็นไป รวมความว่า ปัญญาปิดกั้นกระแสเหล่านั้นได้<br>
  ด้วยเหตุนั้น พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า อชิตะ)<br>
  กระแสเหล่าใดในโลก<br>
  สติเป็นเครื่องกั้นกระแสเหล่านั้นได้<br>
  เรากล่าวธรรมเครื่องป้องกันกระแสทั้งหลาย<br>
  ปัญญาปิดกั้นกระแสเหล่านั้นได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  [๕] (ท่านอชิตะทูลถาม ดังนี้)<br>
  ข้าแต่พระองค์ผู้นิรทุกข์ ปัญญา สติ<br>
  นามและรูปนี้ดับที่ไหน ข้าพระองค์ได้ทูลถามแล้ว<br>
  ขอพระองค์โปรดตรัสบอกเนื้อความนั้น<br>
  แก่ข้าพระองค์ด้วยเถิด (๕)</p>
<p> ว่าด้วยปัญญา<br>
  คำว่า ปัญญา ในคำว่า ปัญญา สติ อธิบายว่า ความรู้ทั่ว กิริยาที่รู้ชัด<br>
  ความวิจัย ความเลือกเฟ้น ความสอดส่องธรรม ความกำหนดหมาย ความ<br>
  เข้าไปกำหนด ความเข้าไปกำหนดเฉพาะ ภาวะที่รู้ ภาวะที่ฉลาด ภาวะที่รู้ละเอียด<br>
  ความรู้อย่างแจ่มแจ้ง ความคิดค้น ความใคร่ครวญ ปัญญาดุจแผ่นดิน ปัญญา<br>
  เครื่องทำลายกิเลส ปัญญาเครื่องนำทาง ปัญญาเครื่องเห็นแจ้ง ความรู้ดี ปัญญา<br>
  ดุจปฏัก ปัญญา ปัญญินทรีย์ ปัญญาพละ ปัญญาดุจศัสตรา ปัญญาดุจปราสาท<br>
  ความสว่างคือปัญญา แสงสว่างคือปัญญา ปัญญาดุจดวงประทีป ปัญญาดุจดวงแก้ว<br>
  ความไม่หลงงมงาย ความเลือกเฟ้นธรรม สัมมาทิฏฐิ<br>
  คำว่า สติ ได้แก่ สติ คือ ความระลึกถึง ฯลฯ สัมมาสติ รวมความว่า<br>
  ปัญญา สติ ท่านอชิตะทูลถาม ดังนี้<br>
  คำว่า ข้าแต่พระองค์ผู้นิรทุกข์ ... นามและรูป อธิบายว่า<br>
  คำว่า นาม ได้แก่ ขันธ์ที่มิใช่รูป ๔ อย่าง<br>
  คำว่า รูป ได้แก่ มหาภูตรูป๑ ๔ และรูปที่อาศัยมหาภูตรูปทั้ง๒ ๔<br><br>เชิงอรรถ :<br>
  ๑ มหาภูตรูป คือรูปใหญ่ รูปต้นเดิม คือธาตุ ๔ ได้แก่ (๑) ปฐวีธาตุ สภาวะที่แผ่ไปหรือกินเนื้อที่ <br>
  สภาพอันเป็นหลักที่ตั้งที่อาศัยแห่งสหชาตรูป เรียกสามัญว่า ธาตุแข้นแข็งหรือธาตุดิน
  (๒) อาโปธาตุ <br>
  สภาวะที่เอิบอาบหรือดูดซึม ซ่านไป ขยายขนาด ผนึก พูนเข้าด้วยกัน เรียกสามัญว่า
  ธาตุเหลว<br>
  หรือธาตุน้ำ (๓) เตโชธาตุ สภาวะที่ทำให้ร้อน เรียกสามัญว่า ธาตุไฟ (๔) วาโยธาตุ
  สภาวะที่ทำให้สั่นไหว <br>
  เคลื่อนที่ ค้ำจุน เรียกสามัญว่า ธาตุลม (ที.สี. (แปล) ๙/๔๘๗-๔๙๙/๒๑๖-๒๒๐)<br>
  ๒ รูปที่อาศัยมหาภูตรูป ๔ หรือทับศัพท์บาลีว่า อุปาทายรูป มี ๒๔ คือ<br>
  ก. ปสาทรูป ๕ (รูปที่เป็นประธานสำหรับรับอารมณ์) (๑) ตา (๒) หู (๓) จมูก (๔) ลิ้น
  (๕) กาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ข้าแต่พระองค์ผู้นิรทุกข์ เป็นคำกล่าวด้วยความรัก เป็นคำกล่าวโดย<br>
  ความเคารพ คำว่า ข้าแต่พระองค์ผู้นิรทุกข์ นี้ เป็นคำกล่าวที่มีความเคารพและ<br>
  ความยำเกรง รวมความว่า ข้าแต่พระองค์ผู้นิรทุกข์ ... นามและรูป<br>
  คำว่า เนื้อความนั้นแก่ข้าพระองค์ ในคำว่า ข้าพระองค์ได้ทูลถามแล้ว ขอ<br>
  พระองค์โปรดตรัสบอกเนื้อความนั้นแก่ข้าพระองค์ด้วยเถิด ได้แก่ เนื้อความที่ข้า<br>
  พระองค์ทูลถาม คือ เนื้อความที่ข้าพระองค์ทูลขอ เนื้อความที่ข้าพระองค์ทูลอัญเชิญ <br>
  เนื้อความที่ข้าพระองค์ทูลให้ประกาศ<br>
  คำว่า ได้ทูลถามแล้ว ได้แก่ ได้ทูลถามแล้ว คือ ทูลขอแล้ว ทูลอัญเชิญ <br>
  ทูลให้ประกาศแล้ว<br>
  คำว่า ขอพระองค์โปรดตรัสบอก ได้แก่ ขอพระองค์โปรดตรัส คือ โปรดบอก<br>
  แสดง บัญญัติ กำหนด เปิดเผย จำแนก ทำให้ง่าย ประกาศ รวมความว่า<br>
  ข้าพระองค์ได้ทูลถามแล้ว ขอพระองค์โปรดตรัสบอกเนื้อความนั้นแก่ข้าพระองค์<br>
  ด้วยเถิด<br><br>เชิงอรรถ :<br>
  ข. โคจรรูป หรือวิสัยรูป ๕ (รูปที่เป็นอารมณ์หรือแดนรับรู้ของอินทรีย์) (๖) รูป
  (๗) เสียง (๘) กลิ่น<br>
  (๙) รส (๐) โผฏฐัพพะ (ข้อนี้ไม่นับเพราะเป็นอันเดียวกับมหาภูตรูป ๓ คือ ปฐวี เตโช
  วาโย)<br>
  ค. ภาวรูป ๒ (รูปที่เป็นภาวะแห่งเพศ) (๑๐) อิตถัตตะ อิตถินทรีย์ ความเป็นหญิง
  (๑๑) ปุริสัตตะ <br>
  ปุริสินทรีย์ ความเป็นชาย<br>
  ง. หทัยรูป ๑ (รูปคือหทัย) (๑๒) หทัยวัตถุ ที่ตั้งแห่งใจ หัวใจ<br>
  จ. ชีวิตรูป ๑ (รูปที่เป็นชีวิต) (๑๓) ชีวิตินทรีย์ อินทรีย์คือชีวิต<br>
  ฉ. อาหารรูป ๑ (รูปคืออาหาร) (๑๔) กวฬิงการาหาร อาหารคือคำข้าว<br>
  ช. ปริจเฉทรูป ๑ (รูปที่กำหนดเทศะ) (๑๕) อากาสธาตุ สภาวะคือช่องว่าง<br>
  ญ. วิญญัติรูป ๒ (รูปคือการเคลื่อนไหวให้รู้ความหมาย) (๑๖) กายวิญญัติ การเคลื่อนไหวให้รู้<br>
  ความหมายด้วยกาย (๑๗) วจีวิญญัติ การเคลื่อนไหวให้รู้ความหมายด้วยวาจา<br>
  ฎ. วิการรูป ๕ (รูปคืออาการที่ดัดแปลงทำให้แปลกให้พิเศษได้) (๑๘) (รูปัสส) ลหุตา
  ความเบา (๑๙) <br>
  (รูปัสส) มุทุตา ความอ่อนสลวย (๒๐) (รูปัสส) กัมมัญญตา ความควรแก่การงาน ใช้การได้<br>
  (๐) วิญญัติรูป ๒ ข้อนี้ท่านไม่นับเพราะซ้ำกับข้อ ญ<br>
  ฏ. ลักขณรูป ๔ (รูปคือลักษณะหรืออาการเป็นเครื่องกำหนด) (๒๒) (รูปัสส) อุปจย ความก่อตัว
  (รูปัสส)<br>
  สันตติ ความสืบต่อ (๒๓) (รูปัสส) ชรตา ความทรุดโทรม (๒๔) (รูปัสส) อนิจจตา ความ<br>
  ปรวนแปรแตกสลาย (อภิ.สงฺ. (แปล) ๓๔/๕๘๔-๙๘๔/๑๖๙-๒๕๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๕๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า นี้ ดับที่ไหน ได้แก่ (นามและรูป) นี้ ดับ คือ เข้าไปสงบ ถึง<br>
  ความตั้งอยู่ไม่ได้ ระงับไป ณ ที่ไหน รวมความว่า นี้ ดับที่ไหน ด้วยเหตุนั้น<br>
  พราหมณ์นั้น จึงกราบทูลว่า<br>
  (ท่านอชิตะทูลถาม ดังนี้)<br>
  ข้าแต่พระองค์ผู้นิรทุกข์ ปัญญา สติ<br>
  นามและรูปนี้ดับที่ไหน ข้าพระองค์ได้ทูลถามแล้ว<br>
  ขอพระองค์โปรดตรัสบอกเนื้อความนั้น<br>
  แก่ข้าพระองค์ด้วยเถิด<br>
  [๖] (พระผู้มีพระภาคตรัสตอบว่า)<br>
  อชิตะ เธอได้ถามปัญหานั้นใด<br>
  เราจะกล่าวแก้ปัญหานั้นแก่เธอ<br>
  นามและรูปนั้นดับไม่มีส่วนเหลือในที่ใด<br>
  นามและรูปนั้นดับไปในที่นั้นเพราะวิญญาณดับ (๖)<br>
  คำว่า นั้นใด ในคำว่า เธอได้ถามปัญหานั้นใด ได้แก่ ปัญญา สติ นามและรูป<br>
  คำว่า เธอได้ถาม ได้แก่ เธอได้ถามแล้ว คือ ได้ขอ อัญเชิญ ขอให้ประกาศแล้ว<br>
  รวมความว่า เธอได้ถามปัญหานั้นใด<br>
  คำว่า อชิตะ ในคำว่า อชิตะ... เราจะกล่าวแก้ปัญหานั้นแก่เธอ เป็นคำ<br>
  ที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า นั้น ได้แก่ ปัญญา สติ นามและรูป<br>
  คำว่า เราจะกล่าวแก้ ได้แก่ เราจะกล่าว คือ จะบอก แสดง บัญญัติ กำหนด<br>
  เปิดเผย จำแนก ทำให้ง่าย ประกาศปัญหานั้น รวมความว่า อชิตะ... เราจะ<br>
  กล่าวแก้ปัญหานั้นแก่เธอ<br>
  คำว่า นาม ในคำว่า นามและรูปนั้นดับไม่มีส่วนเหลือในที่ใด ได้แก่ ขันธ์<br>
  ที่มิใช่รูป ๔<br>
  คำว่า รูป ได้แก่ มหาภูตรูป ๔ และรูปที่อาศัยมหาภูตรูปทั้ง ๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ไม่มีส่วนเหลือ ได้แก่ ทุกสิ่งโดยอาการทั้งหมด ทุกอย่างไม่มีเหลือ <br>
  ไม่มีส่วนเหลือโดยประการทั้งปวง คำว่า ไม่มีส่วนเหลือ นี้ เป็นคำกล่าวรวม ๆ<br>
  ไว้ทั้งหมด<br>
  คำว่า ดับ ได้แก่ ดับ คือ เข้าไปสงบ ถึงความตั้งอยู่ไม่ได้ ระงับไป รวมความว่า <br>
  นามและรูปนั้นดับไม่มีส่วนเหลือในที่ใด<br>
  คำว่า นามและรูปนั้นดับไปในที่นั้นเพราะวิญญาณดับ อธิบายว่า ธรรม คือ<br>
  นามและรูป ที่พึงเกิดในสงสารมีเบื้องต้นและเบื้องปลายรู้ไม่ได้ เว้นภพ ๗ ย่อมดับ<br>
  คือ เข้าไปสงบ ถึงความตั้งอยู่ไม่ได้ ระงับไปในที่นั้น เพราะวิญญาณอันประกอบ<br>
  ด้วยอภิสังขารธรรมดับไป ด้วยโสดาปัตติมัคคญาณ<br>
  ธรรมคือนามและรูปที่พึงเกิดในภพ ๕ เว้นภพ ๒ ย่อมดับ คือ เข้าไปสงบ<br>
  ถึงความตั้งอยู่ไม่ได้ ระงับไปในที่นั้น เพราะวิญญาณอันประกอบด้วยอภิสังขารธรรม<br>
  ดับไป ด้วยสกทาคามิมัคคญาณ<br>
  ธรรมคือนามและรูปที่พึงเกิดในรูปธาตุ หรืออรูปธาตุ เว้นภพ ๑ ย่อมดับ คือ<br>
  เข้าไปสงบ ถึงความตั้งอยู่ไม่ได้ ระงับไปในที่นั้น เพราะวิญญาณอันประกอบด้วย<br>
  อภิสังขารธรรมดับไป ด้วยอนาคามิมัคคญาณ<br>
  ธรรมคือนามและรูปที่พึงเกิด ย่อมดับ คือ เข้าไปสงบ ถึงความตั้งอยู่ไม่ได้<br>
  ระงับไปในที่นั้น เพราะวิญญาณอันประกอบด้วยอภิสังขารธรรมดับไป ด้วย<br>
  อรหัตตมัคคญาณ<br>
  ปัญญา สติ นามและรูป ย่อมดับ คือ เข้าไปสงบ ถึงความตั้งอยู่ไม่ได้<br>
  ระงับไปในที่นั้น เพราะจริมวิญญาณ๑ของพระอรหันต์ผู้ปรินิพพานด้วยอนุปาทิเสส-<br>
  ปรินิพพานธาตุ๒ดับไป รวมความว่า นามและรูปนั้นดับไปในที่นั้นเพราะวิญญาณดับ<br>
  ด้วยเหตุนั้น พระผู้มีพระภาคจึงตรัสตอบว่า<br><br>เชิงอรรถ :<br>
  ๑ จริมวิญญาณ แปลว่า วิญญาณสุดท้าย หรือจิตสุดท้าย หมายถึงจุติจิต หรือจุติวิญญาณของพระอรหันต์ <br>
  ขณะปรินิพพาน (ขุ.จู.อ. ๖/๗)<br>
  ๒ อนุปาทิเสสนิพพานธาตุ หมายถึงนิพพานที่ไม่มีเบญจขันธ์เหลืออยู่ (ขุ.จู.อ. ๖/๖-๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  อชิตะ เธอได้ถามปัญหานั้นใด<br>
  เราจะกล่าวแก้ปัญหานั้นแก่เธอ<br>
  นามและรูปนั้นดับไม่มีส่วนเหลือในที่ใด<br>
  นามและรูปนั้นดับไปในที่นั้นเพราะวิญญาณดับ<br>
  [๗] (ท่านอชิตะทูลถาม ดังนี้)<br>
  พระอรหันตขีณาสพเหล่าใดผู้มีสังขาตธรรม<br>
  และพระเสขะเหล่าใดที่มีอยู่เป็นอันมากในที่นี้<br>
  ข้าแต่พระองค์ผู้นิรทุกข์ ข้าพระองค์ทูลถามแล้ว<br>
  ขอพระองค์ผู้มีปัญญา โปรดตรัสบอกการดำเนินชีวิต<br>
  ของพระอรหันตขีณาสพ และพระเสขะเหล่านั้นเถิด (๗)<br>
  คำว่า พระอรหันตขีณาสพเหล่าใดผู้มีสังขาตธรรม อธิบายว่า พระอรหันต-<br>
  ขีณาสพตรัสเรียกว่า ท่านผู้มีสังขาตธรรม<br>
  เพราะเหตุไร พระอรหันตขีณาสพ พระผู้มีพระภาคจึงตรัสเรียกว่า ผู้มี<br>
  สังขาตธรรม พระอรหันตขีณาสพเหล่านั้น ผู้มีสังขาตธรรม คือ ผู้รู้ธรรม ผู้<br>
  เทียบเคียงธรรม ผู้พิจารณาธรรม ผู้รู้แจ้งธรรม ผู้เห็นแจ้งธรรม ได้แก่ ผู้มี<br>
  สังขาตธรรม คือ ผู้รู้ธรรม ผู้เทียบเคียงธรรม ผู้พิจารณาธรรม ผู้รู้แจ้งธรรม<br>
  ผู้เห็นแจ้งธรรมว่า สังขารทั้งปวงไม่เที่ยง ผู้มีสังขาตธรรม ฯลฯ ว่า สังขาร<br>
  ทั้งปวงเป็นทุกข์ ผู้มีสังขาตธรรม ฯลฯ ว่า ธรรมทั้งปวงเป็นอนัตตา ผู้มี<br>
  สังขาตธรรม ฯลฯ ว่า เพราะอวิชชาเป็นปัจจัย สังขารจึงมี ฯลฯ ผู้มีสังขาตธรรม<br>
  ผู้รู้ธรรม ผู้เทียบเคียงธรรม ผู้พิจารณาธรรม ผู้รู้แจ้งธรรม ผู้เห็นแจ้งธรรม
  ว่า <br>
  สิ่งใดสิ่งหนึ่งมีความเกิดขึ้นเป็นธรรมดา สิ่งนั้นทั้งหมดล้วนมีความดับไปเป็นธรรมดา<br>
  อีกนัยหนึ่ง พระอรหันตขีณาสพเหล่านั้นรู้ขันธ์ ธาตุ อายตนะ คติ อุปบัติ<br>
  (การถือกำเนิด) ปฏิสนธิ ภพ สงสาร วัฏฏะแล้ว<br>
  อีกนัยหนี่ง ท่านเหล่านั้นดำรงอยู่ในที่สุดแห่งขันธ์ ในที่สุดแห่งธาตุ ในที่สุด<br>
  แห่งอายตนะ ในที่สุดแห่งคติ ในที่สุดแห่งอุปบัติ ในที่สุดแห่งปฏิสนธิ ในที่สุด<br>
  แห่งภพ ในที่สุดแห่งสงสาร ในที่สุดแห่งวัฏฏะ ดำรงอยู่ในภพสุดท้าย อัตภาพ<br>
  สุดท้าย เป็นพระอรหันต์ ผู้ทรงร่างกายสุดท้ายไว้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  พระอรหันตขีณาสพเหล่านั้นมีภพนี้เป็นภพสุดท้าย<br>
  มีการประชุมแห่งขันธ์เป็นครั้งสุดท้าย<br>
  ไม่มีการเวียนเกิด เวียนตาย และภพใหม่ก็ไม่มีอีก<br>
  เพราะเหตุนั้น พระอรหันตขีณาสพ พระผู้มีพระภาค จึงตรัสเรียกว่า ผู้มี<br>
  สังขาตธรรม รวมความว่า พระอรหันตขีณาสพเหล่าใด ผู้มีสังขาตธรรม</p>
<p> ว่าด้วยสิกขา ๓<br>
  คำว่า เสขะ ในคำว่า และพระเสขะเหล่าใดที่มีอยู่เป็นอันมากในที่นี้<br>
  อธิบายว่า เพราะเหตุไร จึงเรียกว่าพระเสขะ เพราะท่านยังต้องศึกษา จึงเรียกว่า<br>
  พระเสขะ ท่านยังต้องศึกษาอะไร ท่านยังต้องศึกษาอธิสีลสิกขาบ้าง อธิจิตตสิกขา<br>
  บ้าง อธิปัญญาสิกขาบ้าง<br>
  อธิสีลสิกขา เป็นอย่างไร<br>
  คือ ภิกษุในธรรมวินัยนี้ เป็นผู้มีศีล สำรวมด้วยการสังวรในปาติโมกข์๑<br>
  สมบูรณ์ด้วยอาจาระ๒และโคจร เห็นภัยในโทษเพียงเล็กน้อย สมาทานศึกษาใน<br>
  สิกขาบททั้งหลายอยู่ คือ สีลขันธ์เล็ก๓ สีลขันธ์ใหญ่๔ ศีลเป็นที่พึ่ง เป็นเบื้องต้น<br>
  เป็นความประพฤติ เป็นความสำรวม เป็นความระวัง เป็นหัวหน้า เป็นประธาน<br>
  เพื่อความถึงพร้อมแห่งธรรมที่เป็นกุศล นี้ชื่อว่าอธิสีลสิกขา<br><br>เชิงอรรถ :<br>
  ๑ สังวรในปาติโมกข์ มีอรรถาธิบายแต่ละคำดังนี้คือ สังวร หมายถึงการไม่ล่วงละเมิดทางกายวาจา <br>
  ปาติโมกข์ หมายถึงสีลสิกขาบท ที่เป็นเหตุให้ผู้รักษาหลุดพ้นจากทุกข์ (ปาติ=รักษา+โมกขะ=ความ<br>
  หลุดพ้น) (วิสุทฺธิ. ๑/๑๔/๑๗)<br>
  ๒ อาจาระ หมายถึงการไม่ล่วงละเมิดทางกาย การไม่ล่วงละเมิดทางวาจา การไม่ล่วงละเมิดทางกายและ<br>
  ทางวาจา หรือการสำรวมศีลทั้งหมด คือการไม่เลี้ยงชีพด้วยอาชีพที่ผิด ที่พระพุทธเจ้าทรงรังเกียจ
  เช่น <br>
  ไม่เลี้ยงชีพด้วยการให้ไม้ไผ่ ให้ใบไม้ ผลไม้ เครื่องสนาน ไม้สีฟัน ไม่เลี้ยงชีพด้วยการทำตนต่ำกว่าคฤหัสถ์ <br>
  ด้วยการพูดเล่นเป็นแกงถั่ว(จริงบ้างไม่จริงบ้าง) ไม่เลี้ยงชีพด้วยการเลี้ยงเด็ก
  และการรับส่งข่าว (วิสุทฺธิ.<br>
  ๑/๑๔/๑๘)<br>
  ๓ สีลขันธ์เล็ก หมายถึงอาบัติที่แก้ไขได้ คือ อาบัติสังฆาทิเสสจนถึงทุกกฏ (ขุ.ม.อ.
  ๑๐/๑๒๐)<br>
  ๔ สีลขันธ์ใหญ่ หมายถึงอาบัติที่แก้ไขไม่ได้ คือ อาบัติปาราชิก (ขุ.ม.อ. ๑๐/๑๒๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  อธิจิตตสิกขา เป็นอย่างไร<br>
  คือ ภิกษุในธรรมวินัยนี้ สงัดจากกามและอกุศลธรรมทั้งหลาย บรรลุปฐมฌาน<br>
  ที่มีวิตก วิจาร ปีติและสุข อันเกิดจากวิเวกอยู่ เพราะวิตกวิจารสงบระงับไปแล้ว<br>
  บรรลุทุติยฌาน ...บรรลุตติยฌาน... บรรลุจตุตถฌานอยู่... นี้ชื่อว่าอธิจิตตสิกขา๑<br>
  อธิปัญญาสิกขา เป็นอย่างไร<br>
  คือ ภิกษุในธรรมวินัยนี้ เป็นผู้มีปัญญา ประกอบด้วยปัญญาอันประเสริฐ<br>
  หยั่งถึงความเกิดและความดับ เพิกถอนกิเลส ให้บรรลุถึงความสิ้นทุกข์โดยชอบ<br>
  เธอรู้ตามความเป็นจริงว่า นี้ทุกข์ ... นี้ทุกขสมุทัย (เหตุเกิดทุกข์) ... นี้ทุกขนิโรธ<br>
  (ความดับทุกข์)... นี้ทุกขนิโรธคามินีปฏิปทา (ปฎิปทาเครื่องดำเนินไปสู่ความดับ<br>
  ทุกข์) ... เหล่านี้อาสวะ... นี้อาสวสมุทัย... นี้อาสวนิโรธ เธอรู้ตามเป็นจริงว่า<br>
  นี้อาสวนิโรธคามินีปฏิปทา นี้ชื่อว่าอธิปัญญาสิกขา<br>
  สิกขา ๓ เหล่านี้ เมื่อพระเสขะนึกถึง ชื่อว่าย่อมศึกษา เมื่อทราบ ชื่อว่า<br>
  ย่อมศึกษา เมื่อเห็น ชื่อว่าย่อมศึกษา เมื่ออธิษฐานจิต ชื่อว่าย่อมศึกษา เมื่อ<br>
  น้อมใจเชื่อด้วยศรัทธา ชื่อว่าย่อมศึกษา เมื่อประคองความเพียร ชื่อว่าย่อมศึกษา<br>
  เมื่อตั้งสติ ชื่อว่าย่อมศึกษา เมื่อตั้งใจมั่น ชื่อว่าย่อมศึกษา เมื่อรู้ชัดด้วยปัญญา<br>
  ชื่อว่าย่อมศึกษา เมื่อรู้ชัดธรรมที่ควรรู้ชัด ชื่อว่าย่อมศึกษา เมื่อกำหนดรู้ธรรม<br>
  ที่ควรกำหนดรู้ ชื่อว่าย่อมศึกษา เมื่อละธรรมที่ควรละ ชื่อว่าย่อมศึกษา เมื่อเจริญ<br>
  ธรรมที่ควรเจริญ ชื่อว่าย่อมศึกษา เมื่อทำให้แจ้งธรรมที่ควรทำให้แจ้ง ชื่อว่าย่อม<br>
  ศึกษา คือ ย่อมประพฤติ ประพฤติเอื้อเฟื้อ ประพฤติเอื้อเฟื้อโดยชอบ สมาทาน<br>
  ประพฤติ เพราะเหตุนั้น จึงตรัสเรียกว่า พระเสขะ<br>
  คำว่า เป็นอันมาก ได้แก่ มากมาย พระเสขะเหล่านี้ คือ พระโสดาบัน<br>
  และผู้ปฏิบัติเพื่อโสดาปัตติผล พระสกทาคามีและผู้ปฏิบัติเพื่อสกทาคามิผล พระ<br>
  อนาคามีและผู้ปฏิบัติเพื่ออนาคามิผล พระอรหันต์และผู้ปฏิบัติเพื่ออรหัตตผล<br>
  คำว่า ในที่นี้ ได้แก่ ในความเห็นนี้ ความถูกใจนี้ ความพอใจนี้ ความยึดถือนี้<br>
  ธรรมนี้ วินัยนี้ ธรรมวินัยนี้ ปาพจน์นี้ พรหมจรรย์นี้ สัตถุศาสน์นี้ อัตภาพนี้<br>
  มนุษยโลกนี้ รวมความว่า และพระเสขะเหล่าใดที่มีอยู่เป็นอันมากในที่นี้<br><br>เชิงอรรถ :<br>
  ๑ ดูรายละเอียดจาก ขุ.ม. (แปล) ๒๙/๑๐/๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ข้าแต่พระองค์ผู้นิรทุกข์ ข้าพระองค์ทูลถามแล้ว ขอพระองค์ผู้<br>
  มีปัญญา โปรดตรัสบอกการดำเนินชีวิตของพระอรหันตขีณาสพ และพระเสขะ<br>
  เหล่านั้นเถิด อธิบายว่า แม้พระองค์ผู้มีปัญญา คือ เป็นบัณฑิต มีปัญญา มี<br>
  ปัญญาเครื่องตรัสรู้ มีญาณ มีปัญญาแจ่มกระจ่าง มีปัญญาเครื่องทำลายกิเลส<br>
  (โปรดตรัสบอก) การดำเนินชีวิต คือ จริยา ความประพฤติ ความประพฤติเอื้อเฟื้อ<br>
  อาจาระ โคจร วิหารธรรม๑ ปฏิปทาของท่านผู้มีสังขาตธรรม และพระเสขะเหล่า<br>
  นั้นเถิด<br>
  คำว่า ข้าพระองค์ทูลถามแล้ว ได้แก่ ทูลถามแล้ว คือ ทูลปุจฉา ทูลขอ<br>
  ทูลอัญเชิญ ทูลให้ประกาศ<br>
  คำว่า โปรดตรัสบอก ได้แก่ โปรดตรัส คือ โปรดบอก แสดง บัญญัติ กำหนด<br>
  เปิดเผย จำแนก ทำให้ง่าย ประกาศ<br>
  คำว่า ข้าแต่พระองค์ผู้นิรทุกข์ เป็นคำกล่าวด้วยความรัก เป็นคำกล่าวโดย<br>
  ความเคารพ คำว่า ข้าแต่พระองค์ผู้นิรทุกข์ นี้ เป็นคำกล่าวที่มีความเคารพและ<br>
  ความยำเกรง รวมความว่า ข้าแต่พระองค์ผู้นิรทุกข์ ข้าพระองค์ทูลถามแล้ว ขอ<br>
  พระองค์ผู้มีปัญญา โปรดตรัสบอกการดำเนินชีวิตของพระอรหันตขีณาสพ และ<br>
  พระเสขะเหล่านั้นเถิด ด้วยเหตุนั้น พราหมณ์นั้นจึงทูลถามว่า<br>
  พระอรหันตขีณาสพเหล่าใดผู้มีสังขาตธรรม<br>
  และพระเสขะเหล่าใดที่มีอยู่เป็นอันมากในที่นี้<br>
  ข้าแต่พระองค์ผู้นิรทุกข์ ข้าพระองค์ทูลถามแล้ว<br>
  ขอพระองค์ผู้มีปัญญา โปรดตรัสบอกการดำเนินชีวิต<br>
  ของพระอรหันตขีณาสพ และพระเสขะเหล่านั้นเถิด<br>
  [๘] (พระผู้มีพระภาคตรัสตอบว่า)<br>
  ภิกษุไม่พึงปรารถนายิ่งในกามทั้งหลาย<br>
  พึงเป็นผู้มีใจไม่ขุ่นมัว ฉลาดในธรรมทั้งปวง<br>
  มีสติดำรงอยู่ (๘)<br><br>เชิงอรรถ :<br>
  ๑ วิหารธรรม ในที่นี้หมายถึงความเป็นไปแห่งอิริยาบถ (ขุ.จู.อ. ๗/๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  ว่าด้วยกาม ๒<br>
  คำว่า ภิกษุไม่พึงปรารถนายิ่งในกามทั้งหลาย อธิบายว่า<br>
  คำว่า กาม ได้แก่ กาม ๒ อย่าง แบ่งตามหมวด คือ (๑) วัตถุกาม (๒)<br>
  กิเลสกาม<br>
  วัตถุกาม คืออะไร<br>
  คือ รูป เสียง กลิ่น รส โผฏฐัพพะ ที่น่าพอใจ เครื่องปูลาด เครื่องนุ่งห่ม<br>
  ทาสหญิงชาย แพะ แกะ ไก่ สุกร ช้าง โค ม้า ลา ที่นา ที่สวน เงิน ทอง หมู่บ้าน<br>
  นิคม ราชธานี แคว้น ชนบท กองพลรบ๑ คลังหลวง๒ และวัตถุที่น่ายินดีอย่าง<br>
  ใดอย่างหนึ่ง (เหล่านี้) ชื่อว่าวัตถุกาม<br>
  อีกนัยหนึ่ง กามที่เป็นอดีต ที่เป็นอนาคต ที่เป็นปัจจุบัน กามที่เป็นภายใน<br>
  ที่เป็นภายนอก ที่เป็นทั้งภายในและภายนอก กามอย่างหยาบ อย่างกลาง อย่าง<br>
  ประณีต กามที่เป็นของสัตว์ในอบาย ที่เป็นของมนุษย์ ที่เป็นของทิพย์ กามที่<br>
  ปรากฏเฉพาะหน้า ที่เนรมิตขึ้นเอง ที่ไม่ได้เนรมิตขึ้นเอง ที่ผู้อื่นเนรมิตให้
  กามที่<br>
  มีผู้ครอบครอง ที่ไม่มีผู้ครอบครอง ที่ยึดถือว่าเป็นของเรา ที่ไม่ยึดถือว่าเป็นของเรา<br>
  สภาวธรรมที่เป็นกามาวจร ที่เป็นรูปาวจร ที่เป็นอรูปาวจรแม้ทั้งปวง กามที่เป็น<br>
  เหตุเกิดแห่งตัณหา เป็นอารมณ์แห่งตัณหา ที่ชื่อว่ากาม เพราะมีความหมายว่า<br>
  น่าปรารถนา น่ายินดี น่าลุ่มหลง น่ารื่นรมย์ เหล่านี้เรียกว่า วัตถุกาม<br>
  กิเลสกาม คืออะไร<br>
  คือ ความพอใจ ความกำหนัด ความกำหนัดด้วยอำนาจความพอใจ ความดำริ<br>
  ความกำหนัด ความกำหนัดด้วยอำนาจความดำริ ชื่อว่ากาม ได้แก่ ความพอใจ<br>
  ด้วยอำนาจความใคร่ ความกำหนัดด้วยอำนาจความใคร่ ความเพลิดเพลินด้วย<br><br>เชิงอรรถ :<br>
  ๑ กองพลรบ มี ๔ เหล่า คือ (๑) กองพลช้าง (๒) กองพลม้า (๓) กองพลรถ (๔) กองพลทหารราบ <br>
  (ขุ.ม.อ. ๑/๑๔)<br>
  ๒ คลังหลวง มี ๓ อย่าง คือ (๑) คลังทรัพย์สิน (๒) คลังพืชพันธุ์ธัญญาหาร (๓) คลังผ้า<br>
  (ขุ.ม.อ. ๑/๑๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  อำนาจความใคร่ ความทะยานอยากด้วยอำนาจความใคร่ ความเยื่อใยด้วยอำนาจ<br>
  ความใคร่ ความกระหายด้วยอำนาจความใคร่ ความเร่าร้อนด้วยอำนาจความใคร่<br>
  ความยินดีด้วยอำนาจความใคร่ ความสยบด้วยอำนาจความใคร่ ความติดใจด้วย<br>
  อำนาจความใคร่ ห้วงน้ำคือความใคร่ กิเลสเครื่องประกอบคือความใคร่ กิเลส<br>
  เครื่องยึดมั่นคือความใคร่ กิเลสเครื่องกั้นจิตคือความพอใจด้วยอำนาจความใคร่ใน<br>
  กามทั้งหลาย<br>
  (สมจริงดังที่พระเจ้าอัฑฒมาสกเปล่งอุทานว่า)<br>
  เจ้ากามเอ๋ย เราเห็นรากเหง้าของเจ้าแล้ว<br>
  เจ้าเกิดเพราะความดำริ เราจักไม่ดำริถึงเจ้าอีก<br>
  เจ้าจักไม่เกิดมาเป็นอย่างนี้ได้อีกละเจ้ากามเอ๋ย๑<br>
  เหล่านี้ เรียกว่า กิเลสกาม<br>
  ตัณหา ตรัสเรียกว่า ความติดใจ คือ ความกำหนัด ความกำหนัดนัก ฯลฯ<br>
  อภิชฌา อกุศลมูลคือโลภะ๒<br>
  คำว่า ไม่พึงปรารถนายิ่งในกามทั้งหลาย อธิบายว่า ไม่พึงปรารถนายิ่ง ๆ<br>
  ขึ้นไป คือ ไม่พึงพัวพันในวัตถุกาม เป็นผู้ไม่ยินดี ไม่ติดใจ ไม่สยบ ไม่หมกมุ่น<br>
  คือ เป็นผู้คลายความยินดีแล้ว ปราศจากความยินดีแล้ว สละความยินดีแล้ว<br>
  คลายความยินดีแล้ว ปล่อยความยินดีแล้ว ละความยินดีแล้ว เป็นผู้สลัดทิ้งความ<br>
  ยินดีแล้ว คือ เป็นผู้คลายราคะแล้ว ปราศจากราคะแล้ว สละราคะแล้ว คลาย<br>
  ราคะแล้ว ปล่อยราคะแล้ว ละราคะแล้ว สลัดทิ้งราคะแล้ว เป็นผู้หมดความอยาก<br>
  แล้ว ดับแล้ว เย็นแล้ว มีตนอันประเสริฐเสวยสุขอยู่ รวมความว่า ไม่พึง<br>
  ปรารถนายิ่งในกามทั้งหลาย<br>
  คำว่า พึงเป็นผู้มีใจไม่ขุ่นมัว อธิบายว่า<br><br>เชิงอรรถ :<br>
  ๑ ขุ.ชา. ๒๗/๓๙/๑๘๘, ขุ.ม. (แปล) ๒๙/๑/๒<br>
  ๒ ดูรายละเอียดข้อ ๒/๕๐-๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ใจ ได้แก่ จิต มโน มานัส หทัย ปัณฑระ มนะ มนายตนะ มนินทรีย์<br>
  วิญญาณ วิญญาณขันธ์ มโนวิญญาณธาตุ๑ที่เกิดจากผัสสะเป็นต้นนั้น จิตย่อมขุ่นมัว<br>
  คือ เศร้าหมอง ยุ่งยาก วุ่นวาย หวั่นไหว หมุนวน ไม่สงบด้วยกายทุจริต ...<br>
  จิตขุ่นมัว เศร้าหมอง ยุ่งยาก วุ่นวาย หวั่นไหว หมุนวน ไม่สงบด้วยวจีทุจริต ...<br>
  มโนทุจริต ... ราคะ (ความกำหนัด) ... โทสะ (ความขัดเคือง) ... โมหะ<br>
  (ความลุ่มหลง) ... โกธะ (ความโกรธ) ... อุปนาหะ (ความผูกโกรธ) ... มักขะ<br>
  (ความลบหลู่คุณท่าน) ... ปฬาสะ (ความตีเสมอ) ... อิสสา (ความริษยา) ...<br>
  มัจฉริยะ (ความตระหนี่) ... มายา (ความหลอกลวง) ... สาเถยยะ (ความโอ้อวด)<br>
  ... ถัมภะ (ความหัวดื้อ) ... สารัมภะ (ความแข่งดี) ... มานะ (ความถือตัว) ...<br>
  อติมานะ (ความดูหมิ่น ) ... มทะ (ความมัวเมา) ... ปมาทะ (ความประมาท) ...<br>
  กิเลสทุกชนิด ... ทุจริตทุกทาง... ความกระวนกระวายทุกอย่าง ... ความ<br>
  เร่าร้อนทุกสถาน ... ความเดือดร้อนทุกประการ... อกุสลาภิสังขารทุกประเภท<br>
  คำว่า พึงเป็นผู้มีใจไม่ขุ่นมัว อธิบายว่า พึงเป็นผู้มีจิตไม่ขุ่นมัว คือ ไม่<br>
  เศร้าหมอง ไม่ยุ่งยาก ไม่วุ่นวาย ไม่หวั่นไหว ไม่หมุนวน สงบ ได้แก่ พึงละ ทิ้ง<br>
  บรรเทา ทำให้หมดสิ้นไป ให้ถึงความไม่มีอีกซึ่งกิเลสที่ก่อความขุ่นมัว คือ พึง<br>
  เป็นผู้งด งดเว้น เว้นขาด ออก สลัดออก สงบ หลุดพ้น ไม่เกี่ยวข้องกับกิเลส<br>
  ที่ก่อความขุ่นมัว มีใจเป็นอิสระ(จากความขุ่นมัว)อยู่ รวมความว่า พึงเป็นผู้มีใจ<br>
  ไม่ขุ่นมัว<br><br>เชิงอรรถ :<br>
  ๑ ชื่อว่า จิต เพราะเป็นสภาวะวิจิตร<br>
  ชื่อว่า มโน เพราะรับรู้อารมณ์<br>
  ชื่อว่า มานัส เพราะมีธรรมที่สัมปยุตกับมโน หรือมานัสก็คือใจนั่นเอง<br>
  ชื่อว่า หทัย เพราะอยู่ภายใน<br>
  ชื่อว่า ปัณฑระ เพราะเป็นธรรมชาติผ่องใส<br>
  ชื่อว่า มนายตนะ เพราะเป็นที่อยู่อาศัย เป็นบ่อเกิด เป็นที่ประชุม เป็นแดนเกิดแห่งใจ<br>
  ชื่อว่า มนินทรีย์ เพราะเป็นใหญ่ในการรับรู้อารมณ์<br>
  ชื่อว่า วิญญาณ เพราะรับรู้อารมณ์ต่าง ๆ<br>
  ชื่อว่า วิญญาณขันธ์ เพราะเป็นกองแห่งวิญญาณ<br>
  ชื่อว่า มโนวิญญาณธาตุ เพราะเป็นสภาวะที่รับรู้และรับทราบอันสมควรแก่ธรรมทั้งหลาย
  มีผัสสะเป็นต้น <br>
  (ขุ.ม.อ. ๑/๒๒-๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  คำว่า ฉลาดในธรรมทั้งปวง อธิบายว่า เป็นผู้ฉลาดในธรรมทั้งปวงว่า<br>
  สังขารทั้งปวงไม่เที่ยง ฯลฯ สังขารทั้งปวงเป็นทุกข์ ฯลฯ ธรรมทั้งปวงเป็นอนัตตา<br>
  ฯลฯ เพราะอวิชชาเป็นปัจจัย สังขารจึงมี ฯลฯ สิ่งใดสิ่งหนึ่งมีความเกิดขึ้นเป็น<br>
  ธรรมดา สิ่งนั้นทั้งหมดล้วนมีความดับไปเป็นธรรมดา ชื่อว่าฉลาดในธรรมทั้งปวง<br>
  อย่างนี้บ้าง<br>
  อีกนัยหนึ่ง เป็นผู้ฉลาดในธรรมทั้งปวง โดยความเป็นของไม่เที่ยง ... เป็นทุกข์<br>
  ... เป็นโรค ... เป็นดุจหัวฝี .... เป็นดุจลูกศร ... เป็นของลำบาก .... เป็นอาพาธ<br>
  ... เป็นอย่างอื่น (บังคับไม่ได้) ... เป็นของทรุดโทรม ... เป็นเสนียด ... เป็น<br>
  อุปัททวะ... เป็นของไม่น่ายินดี... เป็นภัย ... เป็นอุปสรรค ... เป็นของไม่น่าชอบใจ<br>
  ... เป็นของหวั่นไหว ... เป็นของผุพัง ...เป็นของไม่ยั่งยืน ... เป็นของไม่มีที่ต้านทาน<br>
  ... เป็นของไม่มีที่ซ่อนเร้น ... เป็นของไม่มีที่พึ่ง ... เป็นของไม่มีที่อาศัย...
  เป็น<br>
  ของว่าง... เป็นของเปล่า ... เป็นของสูญ ... เป็นอนัตตา ... เป็นของมีโทษ ... <br>
  เป็นของแปรผันไปเป็นธรรมดา ... เป็นของไม่มีแก่นสาร ... เป็นเหตุแห่งความ<br>
  ลำบาก ... เป็นดุจเพชฌฆาต ... เป็นของปราศจากความเจริญ ... เป็นของมีอาสวะ<br>
  ... เป็นของที่ถูกเหตุปัจจัยปรุงแต่ง ... เป็นเหยื่อแห่งมาร ... มีชาติเป็นธรรมดา
  ...<br>
  มีชราเป็นธรรมดา... มีพยาธิเป็นธรรมดา... มีมรณะเป็นธรรมดา ... มีโสกะ<br>
  (ความเศร้าโศก) ปริเทวะ(ความคร่ำครวญ) ทุกขะ(ความทุกข์กาย) โทมนัส(ความ<br>
  ทุกข์ใจ) อุปายาส(ความคับแค้นใจ)เป็นธรรมดา ... มีความเศร้าหมองเป็นธรรมดา<br>
  ... เป็นเหตุเกิดทุกข์ ... ตั้งอยู่ไม่ได้ ... หาความแช่มชื่นไม่ได้... เป็นโทษ
  ...<br>
  เป็นของที่ต้องสลัดออกไป ชื่อว่าฉลาดในธรรมทั้งปวง อย่างนี้บ้าง<br>
  อีกนัยหนึ่ง เป็นผู้ฉลาดในขันธ์ ฉลาดในธาตุ ฉลาดในอายตนะ ฉลาดใน<br>
  ปฏิจจสมุปบาท ฉลาดในสติปัฏฐาน ฉลาดในสัมมัปปธาน ฉลาดในอิทธิบาท<br>
  ฉลาดในอินทรีย์ ฉลาดในพละ ฉลาดในโพชฌงค์ ฉลาดในมรรค ฉลาดในผล<br>
  ฉลาดในนิพพาน ชื่อว่าฉลาดในธรรมทั้งปวง อย่างนี้บ้าง<br>
  อีกนัยหนึ่ง อายตนะ ๑๒ ตรัสเรียกว่า ธรรมทั้งปวง คือ ตาและรูป หูและเสียง<br>
  จมูกและกลิ่น ลิ้นและรส กายและโผฏฐัพพะ ใจและธรรมารมณ์ ความกำหนัด<br>
  ด้วยอำนาจความพอใจในอายตนะภายในและภายนอก ภิกษุละความกำหนัดด้วย<br>
  อำนาจความพอใจในอายตนะภายในและภายนอกได้เด็ดขาดแล้ว ตัดรากถอนโคน</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๖๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  เหมือนต้นตาลที่ถูกตัดรากถอนโคนไปแล้ว เหลือแต่พื้นที่ ทำให้ไม่มี เกิดขึ้นต่อ<br>
  ไปไม่ได้ ด้วยเหตุใด ภิกษุชื่อว่าเป็นผู้ฉลาดในธรรมทั้งปวง แม้ด้วยเหตุมีประมาณ<br>
  เท่านี้ รวมความว่า ฉลาดในธรรมทั้งปวง</p>
<p> ลักษณะผู้มีสติ ๔<br>
  คำว่า มีสติ ในคำว่า ภิกษุ ... มีสติดำรงอยู่ อธิบายว่า มีสติด้วยเหตุ ๔<br>
  อย่าง คือ<br>
  ๑. ชื่อว่ามีสติ เมื่อเจริญสติปัฏฐานพิจารณากายในกาย<br>
  ๒. ชื่อว่ามีสติ เมื่อเจริญสติปัฏฐานพิจารณาเวทนาในเวทนาทั้งหลาย<br>
  ๓. ชื่อว่ามีสติ เมื่อเจริญสติปัฏฐานพิจารณาจิตในจิต<br>
  ๔. ชื่อว่ามีสติ เมื่อเจริญสติปัฏฐานพิจารณาธรรมในธรรมทั้งหลาย<br>
  มีสติด้วยเหตุอีก ๔ อย่าง คือ<br>
  ๑. ชื่อว่ามีสติ เพราะเว้นจากความเป็นผู้ไม่มีสติ<br>
  ๒. ชื่อว่ามีสติ เพราะเป็นผู้กระทำสิ่งทั้งหลายที่ควรทำด้วยสติ<br>
  ๓. ชื่อว่ามีสติ เพราะเป็นผู้กำจัดสิ่งทั้งหลายที่เป็นฝ่ายตรงข้ามกับสติ<br>
  ๔. ชื่อว่ามีสติ เพราะเป็นผู้ไม่หลงลืมธรรมทั้งหลายที่เป็นมูลเหตุแห่งสติ<br>
  มีสติด้วยเหตุอีก ๔ อย่าง คือ<br>
  ๑. ชื่อว่ามีสติ เพราะเป็นผู้เพียบพร้อมด้วยสติ<br>
  ๒. ชื่อว่ามีสติ เพราะเป็นผู้ชำนาญในสติ<br>
  ๓. ชื่อว่ามีสติ เพราะเป็นผู้คล่องแคล่วในสติ<br>
  ๔. ชื่อว่ามีสติ เพราะเป็นผู้ไม่หวนกลับจากสติ<br>
  มีสติด้วยเหตุอีก ๔ อย่าง คือ<br>
  ๑. ชื่อว่ามีสติ เพราะมีอยู่ตามปกติ<br>
  ๒. ชื่อว่ามีสติ เพราะเป็นผู้สงบ<br>
  ๓. ชื่อว่ามีสติ เพราะเป็นผู้ระงับ<br>
  ๔. ชื่อว่ามีสติ เพราะเป็นผู้ประกอบด้วยธรรมของสัตบุรุษ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  (มีสติด้วยเหตุอีก ๑๐ อย่าง คือ)<br>
  ๑. ชื่อว่ามีสติ เพราะระลึกถึงพุทธคุณ<br>
  ๒. ชื่อว่ามีสติ เพราะระลึกถึงธรรมคุณ<br>
  ๓. ชื่อว่ามีสติ เพราะระลึกถึงสังฆคุณ<br>
  ๔. ชื่อว่ามีสติ เพราะระลึกถึงศีลที่ตนรักษา<br>
  ๕. ชื่อว่ามีสติ เพราะระลึกถึงทานที่ตนบริจาคแล้ว<br>
  ๖. ชื่อว่ามีสติ เพราะระลึกถึงคุณที่ทำคนให้เป็นเทวดา<br>
  ๗. ชื่อว่ามีสติ เพราะตั้งสติกำหนดลมหายใจเข้าออก<br>
  ๘. ชื่อว่ามีสติ เพราะระลึกถึงความตายที่จะต้องมีเป็นธรรมดา<br>
  ๙. ชื่อว่ามีสติ เพราะระลึกทั่วไปในกาย(ให้เห็นว่าไม่งาม)<br>
  ๑๐. ชื่อว่ามีสติ เพราะระลึกถึงธรรมที่สงบระงับ (กิเสสและความทุกข์) คือ<br>
  นิพพาน สติ ฯลฯ สัมมาสติ สติสัมโพชฌงค์ เอกายนมรรค ตรัสเรียกว่า สติ๑<br>
  ภิกษุเป็นผู้ประกอบ ประกอบพร้อม ดำเนินไป ดำเนินไปพร้อม เป็นไป เป็นไปพร้อม <br>
  เพียบพร้อมแล้วด้วยสตินี้ ภิกษุนั้น พระผู้มีพระภาคตรัสเรียกว่า ผู้มีสติ<br>
  คำว่า ภิกษุ อธิบายว่า ชื่อว่าภิกษุ เพราะทำลายธรรม ๗ ประการได้แล้ว คือ<br>
  ๑. ทำลายสักกายทิฏฐิได้แล้ว<br>
  ๒. ทำลายวิจิกิจฉาได้แล้ว<br>
  ๓. ทำลายสีลัพพตปรามาสได้แล้ว<br>
  ๔. ทำลายราคะได้แล้ว<br>
  ๕. ทำลายโทสะได้แล้ว<br>
  ๖. ทำลายโมหะได้แล้ว<br>
  ๗. ทำลายมานะได้แล้ว<br>
  คือ ภิกษุนั้นทำลายบาปอกุศลธรรมซึ่งเป็นเหตุแห่งความเศร้าหมอง ก่อภพ<br>
  ใหม่ มีความกระวนกระวาย มีทุกข์เป็นวิบาก เป็นที่ตั้งแห่งชาติ ชรา มรณะ<br>
  ต่อไปได้แล้ว<br><br>เชิงอรรถ :<br>
  ๑ ดูรายละเอียดข้อ ๔/๕๔-๕๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๑. อชิตมาณวปัญหานิทเทส<br>
  (สมจริงดังที่พระผู้มีพระภาคตรัสไว้ว่า สภิยะ)<br>
  ผู้ใดควรแก่คำชมเชยว่าเป็นผู้ถึงนิพพานด้วยทางที่ตนทำแล้ว<br>
  ข้ามพ้นความสงสัยได้แล้ว ละความเสื่อมและความเจริญแล้ว<br>
  อยู่จบพรหมจรรย์ สิ้นภพใหม่แล้ว ผู้นั้นชื่อว่าภิกษุ๑<br>
  คำว่า ภิกษุ ... มีสติดำรงอยู่ อธิบายว่า ภิกษุพึงมีสติ ดำรงอยู่ คือ พึง<br>
  มีสติเดิน พึงมีสติยืน พึงมีสตินั่ง พึงมีสตินอน พึงมีสติก้าวไปข้างหน้า พึงมีสติ<br>
  ถอยกลับ พึงมีสติมองดู พึงมีสติเหลียวดู พึงมีสติคู้เข้า พึงมีสติเหยียดออก<br>
  พึงมีสติใช้ผ้าสังฆาฏิ บาตร และจีวร พึงมีสติเที่ยวไป อยู่ เคลื่อนไหว เป็นไป<br>
  เลี้ยงชีวิต ดำเนินไป ยังชีวิตให้ดำเนินไป รวมความว่า ภิกษุ... มีสติดำรงอยู่<br>
  ด้วยเหตุนั้น พระผู้มีพระภาคจึงตรัสตอบว่า<br>
  ภิกษุไม่พึงปรารถนายิ่งในกามทั้งหลาย<br>
  พึงเป็นผู้มีใจไม่ขุ่นมัว ฉลาดในธรรมทั้งปวง<br>
  มีสติดำรงอยู่<br>
  พร้อมกับการจบคาถา ธรรมจักษุ๒ไร้ธุลี ปราศจากมลทินว่า สิ่งใดสิ่งหนึ่ง<br>
  มีความเกิดขึ้นเป็นธรรมดา สิ่งนั้นทั้งหมดล้วนมีความดับไปเป็นธรรมดา ได้เกิด<br>
  ขึ้นแก่เหล่าเทวดาและมนุษย์หลายพัน ผู้มีฉันทะ ความพยายาม ความประสงค์ <br>
  การอบรมบุญญาบารมีร่วมกันมากับพราหมณ์ จิตของพราหมณ์นั้นก็หลุดพ้นจาก<br>
  อาสวะเพราะไม่ถือมั่น หนังเสือ ชฎา ผ้าคากรอง ไม้เท้า ลักจั่นน้ำ ผมและ<br>
  หนวดของอชิตพราหมณ์ก็หายไป พร้อมกับการบรรลุอรหัตตผล ท่านเป็นภิกษุ มี<br>
  ศีรษะโล้น นุ่งห่มผ้ากาสาวะ ทรงสังฆาฏิ บาตรและจีวร เพื่อการปฏิบัติเอื้อประโยชน์<br>
  จึงประคองอัญชลี นั่งลงนมัสการพระผู้มีพระภาคโดยประกาศว่า ข้าแต่พระองค์ผู้<br>
  เจริญ พระผู้มีพระภาคเป็นศาสดาของข้าพระองค์ ข้าพระองค์เป็นสาวก<br>
  อชิตมาณวปัญหานิทเทสที่ ๑ จบ<br><br>เชิงอรรถ :<br>
  ๑ ขุ.สุ. ๒๕/๕๒๐/๔๓๕, ขุ.ม.(แปล) ๒๙/๑๘/๘๔)<br>
  ๒ ธรรมจักษุ ในที่นี้หมายถึงโสดาปัตติมรรค (ขุ.จู.อ. ๘/๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  ๒. ติสสเมตเตยยมาณวปัญหานิทเทส๑<br>
  ว่าด้วยปัญหาของติสสเมตเตยยมาณพ<br>
  [๙] (ท่านติสสเมตเตยยะทูลถาม ดังนี้)<br>
  ใครชื่อว่าเป็นผู้สันโดษในโลกนี้<br>
  ความหวั่นไหวทั้งหลายย่อมไม่มีแก่ใคร<br>
  ใครรู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  พระองค์ตรัสเรียกใครว่าเป็นมหาบุรุษ<br>
  ใครล่วงพ้นเครื่องร้อยรัดในโลกนี้ได้ (๑)<br>
  คำว่า ใครชื่อว่าเป็นผู้สันโดษในโลกนี้ อธิบายว่า ใครยินดี สันโดษ คือพอใจ <br>
  มีความดำริบริบูรณ์แล้วในโลก รวมความว่า ใครชื่อว่าเป็นผู้สันโดษในโลกนี้<br>
  คำว่า ดังนี้ ในคำว่า ท่านติสสเมตเตยยะทูลถาม ดังนี้ เป็นบทสนธิ เป็น<br>
  คำเชื่อมบท เป็นคำที่ทำบทให้บริบูรณ์ เป็นความสัมพันธ์แห่งอักษร เป็นความ<br>
  สละสลวยแห่งพยัญชนะ คำว่า ดังนี้ นี้ เป็นคำเชื่อมบทหน้ากับบทหลังเข้าด้วยกัน<br>
  คำว่า ท่าน เป็นคำกล่าวด้วยความรัก เป็นคำกล่าวโดยความเคารพ คำว่า<br>
  ท่าน นี้ เป็นคำกล่าวที่มีความเคารพและความยำเกรง<br>
  คำว่า ติสสะ เป็นชื่อของพราหมณ์นั้น เป็นการกล่าวถึง การขนานนาม<br>
  การบัญญัติ ชื่อที่เรียกกัน ชื่อ การตั้งชื่อ ชื่อที่ตั้งให้ ภาษา พยัญชนะ ชื่อเรียกเฉพาะ<br>
  คำว่า เมตเตยยะ เป็นโคตร เป็นการกล่าวถึง การขนานนาม การบัญญัติ <br>
  ชื่อที่เรียกกันสำหรับพราหมณ์นั้น รวมความว่า ท่านติสสเมตเตยยะทูลถาม ดังนี้<br>
  คำว่า ความหวั่นไหวทั้งหลายย่อมไม่มีแก่ใคร อธิบายว่า ความหวั่นไหว<br>
  เพราะตัณหา ความหวั่นไหวเพราะทิฏฐิ ความหวั่นไหวเพราะมานะ ความหวั่นไหว<br>
  เพราะกิเลส ความหวั่นไหวเพราะกาม ไม่มี คือ ไม่มีอยู่ ไม่ปรากฏ หามิได้แก่ใคร<br><br>เชิงอรรถ :<br>
  ๑ ขุ.สุ. ๒๕/๑๐๔๗-๑๐๔๙/๕๓๒-๕๓๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  ความหวั่นไหวทั้งหลาย ใครละได้แล้ว ตัดขาดได้แล้ว ทำให้สงบได้แล้ว ระงับได้แล้ว<br>
  ทำให้เกิดขึ้นไม่ได้อีก เผาด้วยไฟคือญาณแล้ว รวมความว่า ความหวั่นไหวทั้ง<br>
  หลายย่อมไม่มีแก่ใคร<br>
  คำว่า ใครรู้ชัดส่วนสุดทั้ง ๒ ด้านแล้ว ได้แก่ ใครรู้ชัด คือ ทราบ<br>
  เทียบเคียง พิจารณา ทำให้กระจ่าง ทำให้แจ่มแจ้งซึ่งที่สุดทั้ง ๒ ด้านแล้ว รวม<br>
  ความว่า ใครรู้ชัดส่วนสุดทั้ง ๒ ด้านแล้ว<br>
  คำว่า ไม่ยึดติดในท่ามกลางด้วยมันตา อธิบายว่า ย่อมไม่ยึดติด คือ ไม่<br>
  ติดแล้ว ไม่เข้าไปติดแล้ว ออกแล้ว สลัดออกแล้ว หลุดพ้นแล้ว ไม่เกี่ยวข้องแล้ว<br>
  ในท่ามกลางด้วยปัญญา มีใจเป็นอิสระ(จากกิเลส)อยู่ รวมความว่า ไม่ยึดติดใน<br>
  ท่ามกลางด้วยมันตา<br>
  คำว่า พระองค์ตรัสเรียกใครว่าเป็นมหาบุรุษ อธิบายว่า พระองค์ตรัสเรียก<br>
  ใคร คือ ตรัสถึงใคร เข้าพระทัยใคร ทรงกล่าวถึงใคร เห็นใคร แถลงถึงใครว่า<br>
  เป็นมหาบุรุษ คือ บุรุษผู้เลิศ บุรุษผู้ประเสริฐ บุรุษผู้วิเศษ บุรุษผู้เป็นหัวหน้า<br>
  บุรุษผู้สูงสุด บุรุษผู้เป็นประธาน บุรุษผู้ยอดเยี่ยม รวมความว่า พระองค์ตรัส<br>
  เรียกใครว่าเป็นมหาบุรุษ<br>
  คำว่า ใครล่วงพ้นเครื่องร้อยรัดในโลกนี้ได้ อธิบายว่า ใคร่ล่วงพ้น คือ ล่วง<br>
  ก้าวล่วง ก้าวพ้น ล่วงเลยเครื่องร้อยรัดในโลกนี้ได้ รวมความว่า ใครล่วงพ้น<br>
  เครื่องร้อยรัดในโลกนี้ได้ ด้วยเหตุนั้น พราหมณ์นั้นจึงกราบทูลว่า<br>
  (ท่านติสสเมตเตยยะทูลถาม ดังนี้)<br>
  ใครชื่อว่าเป็นผู้สันโดษในโลกนี้<br>
  ความหวั่นไหวทั้งหลายย่อมไม่มีแก่ใคร<br>
  ใครรู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  พระองค์ตรัสเรียกใครว่าเป็นมหาบุรุษ<br>
  ใครล่วงพ้นเครื่องร้อยรัดในโลกนี้ได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  [๑๐] (พระผู้มีพระภาคตรัสตอบว่า เมตเตยยะ)<br>
  ภิกษุเป็นผู้มีพรหมจรรย์(เพราะเห็นโทษ)ในกามทั้งหลาย<br>
  ชื่อว่าเป็นผู้สันโดษ ผู้คลายตัณหาแล้ว<br>
  มีสติทุกเมื่อ รู้ธรรมทั้งหลายแล้วดับกิเลสได้<br>
  ภิกษุนั้นชื่อว่าไม่มีความหวั่นไหว (๒)<br>
  คำว่า ภิกษุเป็นผู้มีพรหมจรรย์ (เพราะเห็นโทษ) ในกามทั้งหลาย อธิบายว่า<br>
  คำว่า กาม ได้แก่ กาม ๒ อย่าง แบ่งตามหมวด คือ (๑) วัตถุกาม (๒)<br>
  กิเลสกาม ฯลฯ เหล่านี้เรียกว่า วัตถุกาม ฯลฯ เหล่านี้เรียกว่า กิเลสกาม๑</p>
<p> ว่าด้วยอริยมรรคมีองค์ ๘ เรียกว่าพรหมจรรย์<br>
  คำว่า เป็นผู้มีพรหมจรรย์ อธิบายว่า การงด งดเว้น เว้นขาด เจตนางดเว้น<br>
  กิริยาที่ไม่ทำ การไม่ทำ การไม่ละเมิด การไม่ก้าวล่วงแดนแห่งการเข้าถึงอสัทธรรม<br>
  ตรัสเรียกว่า พรหมจรรย์<br>
  อีกนัยหนึ่ง กล่าวโดยตรง อริยมรรคมีองค์ ๘ คือ<br>
  ๑. สัมมาทิฏฐิ (เห็นชอบ)<br>
  ๒. สัมมาสังกัปปะ (ดำริชอบ)<br>
  ๓. สัมมาวาจา (เจรจาชอบ)<br>
  ๔. สัมมากัมมันตะ (กระทำชอบ)<br>
  ๕. สัมมาอาชีวะ (เลี้ยงชีพชอบ)<br>
  ๖. สัมมาวายามะ (พยายามชอบ)<br>
  ๗. สัมมาสติ (ระลึกชอบ)<br>
  ๘. สัมมาสมาธิ (ตั้งจิตมั่นชอบ) ตรัสเรียกว่า พรหมจรรย์<br><br>เชิงอรรถ :<br>
  ๑ ดูรายละเอียดข้อ ๘/๖๖-๖๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  ภิกษุใด เป็นผู้ประกอบ ประกอบพร้อม ดำเนินไป ดำเนินไปพร้อม เป็นไป<br>
  เป็นไปพร้อม เพียบพร้อมแล้วด้วยอริยมรรคมีองค์ ๘ นี้ ภิกษุนั้น ตรัสเรียกว่า<br>
  ผู้มีพรหมจรรย์<br>
  บุคคลผู้เพียบพร้อมด้วยทรัพย์เรียกว่า ผู้มีทรัพย์ บุคคลผู้เพียบพร้อมด้วย<br>
  โภคะเรียกว่า ผู้มีโภคะ บุคคลผู้เพียบพร้อมด้วยยศเรียกว่า ผู้มียศ บุคคลผู้เพียบ<br>
  พร้อมด้วยศิลปะ เรียกว่า ผู้มีศิลปะ บุคคลผู้เพียบพร้อมด้วยศีลเรียกว่า ผู้มีศีล <br>
  บุคคลผู้เพียบพร้อมด้วยความเพียรเรียกว่า ผู้มีความเพียร บุคคลผู้เพียบพร้อม<br>
  ด้วยปัญญาเรียกว่า ผู้มีปัญญา บุคคลผู้เพียบพร้อมด้วยวิชชาเรียกว่า ผู้มีวิชชา<br>
  ฉันใด ภิกษุใด เป็นผู้ประกอบ ประกอบพร้อม ดำเนินไป ดำเนินไปพร้อม เป็นไป<br>
  เป็นไปพร้อม เพียบพร้อมแล้วด้วยอริยมรรคมีองค์ ๘ นี้ ภิกษุนั้น ตรัสเรียกว่า<br>
  เป็นผู้มีพรหมจรรย์ ฉันนั้นเหมือนกัน รวมความว่า เป็นผู้มีพรหมจรรย์ (เพราะ<br>
  เห็นโทษ) ในกามทั้งหลาย<br>
  คำว่า เมตเตยยะ เป็นคำที่พระผู้มีพระภาคตรัสเรียกพราหมณ์นั้นโดยโคตร<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ เป็นสัจฉิกา-<br>
  บัญญัติ๑ รวมความว่า พระผู้มีพระภาคตรัสตอบว่า เมตเตยยะ<br>
  คำว่า ตัณหา ในคำว่า ผู้คลายตัณหาแล้ว มีสติทุกเมื่อ ได้แก่ รูปตัณหา<br>
  สัททตัณหา คันธตัณหา รสตัณหา โผฏฐัพพตัณหา ธัมมตัณหา ตัณหานั้นผู้ใด<br>
  ละได้แล้ว ตัดขาดได้แล้ว ทำให้สงบได้แล้ว ระงับได้แล้ว ทำให้เกิดขึ้นไม่ได้อีก<br>
  เผาด้วยไฟคือญาณแล้ว ผู้นั้น ตรัสเรียกว่า ผู้คลายตัณหาแล้ว คือ ผู้สละตัณหาแล้ว<br>
  คลายตัณหาแล้ว ปล่อยตัณหาแล้ว ละตัณหาแล้ว สลัดทิ้งตัณหาแล้ว ได้แก่<br>
  คลายราคะแล้ว สละราคะแล้ว คลายราคะแล้ว ปล่อยราคะแล้ว ละราคะแล้ว<br>
  สลัดทิ้งราคะแล้ว คือ เป็นผู้หมดความอยากแล้ว ดับแล้ว เย็นแล้ว มีตนอัน<br>
  ประเสริฐเสวยสุขอยู่<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  คำว่า ทุกเมื่อ อธิบายว่า ทุกเมื่อ คือ ในกาลทั้งปวง ตลอดกาลทั้งปวง<br>
  ตลอดกาลเป็นนิจ ตลอดกาลยั่งยืน ตลอดกาลต่อเนื่องกัน ตลอดกาลสืบเนื่องกัน<br>
  ตลอดกาลติดต่อกัน ตลอดกาลเป็นลำดับ ตลอดกาลติดต่อกันเหมือนระลอกคลื่น <br>
  ตลอดกาลเป็นไปต่อเนื่องไม่ขาดสาย ตลอดกาลสืบต่อกันกระชั้นชิด ตลอดกาล<br>
  ก่อนภัต หลังภัต ตลอดปฐมยาม มัชฌิมยาม ปัจฉิมยาม ตลอดข้างแรม ข้างขึ้น<br>
  ตลอดฤดูฝน ฤดูหนาว ฤดูร้อน ตลอดปฐมวัย มัชฌิมวัย ปัจฉิมวัย<br>
  คำว่า มีสติ อธิบายว่า มีสติ ด้วยเหตุ ๔ อย่าง คือ<br>
  ๑. ชื่อว่ามีสติ เมื่อเจริญสติปัฏฐานพิจารณากายในกาย<br>
  ๒. ชื่อว่ามีสติ เมื่อเจริญสติปัฏฐานพิจารณาเวทนาในเวทนาทั้งหลาย<br>
  ๓. ชื่อว่ามีสติ เมื่อเจริญสติปัฏฐานพิจารณาจิตในจิต<br>
  ๔. ชื่อว่ามีสติ เมื่อเจริญสติปัฏฐานพิจารณาธรรมในธรรมทั้งหลาย ฯลฯ<br>
  ภิกษุนั้น พระผู้มีพระภาคตรัสเรียกว่า มีสติ รวมความว่า ผู้คลายตัณหาแล้ว<br>
  มีสติทุกเมื่อ<br>
  คำว่า ภิกษุ ... รู้ธรรมทั้งหลายแล้วดับกิเลสได้ อธิบายว่า ญาณ ท่าน<br>
  เรียกว่า สังขา (เครื่องพิจารณา) ได้แก่ ความรู้ทั่ว กิริยาที่รู้ชัด ความวิจัย
  ฯลฯ<br>
  ความไม่หลงงมงาย ความเลือกเฟ้นธรรม สัมมาทิฏฐิ๑<br>
  คำว่า รู้ ... แล้ว อธิบายว่า รู้แล้ว คือทราบแล้ว เทียบเคียงแล้ว<br>
  พิจารณาแล้ว ทำให้กระจ่างแล้ว ทำให้แจ่มแจ้งแล้วว่า สังขารทั้งปวงไม่เที่ยง<br>
  รู้แล้ว คือทราบแล้ว เทียบเคียงแล้ว พิจารณาแล้ว ทำให้กระจ่างแล้ว ทำให้<br>
  แจ่มแจ้งแล้วว่า สังขารทั้งปวงเป็นทุกข์ ฯลฯ ธรรมทั้งปวงเป็นอนัตตา ฯลฯ<br>
  เพราะอวิชชาเป็นปัจจัย สังขารจึงมี ฯลฯ สิ่งใดสิ่งหนึ่งมีความเกิดขึ้นเป็นธรรมดา<br>
  สิ่งนั้นทั้งหมด ล้วนมีความดับไปเป็นธรรมดา<br><br>เชิงอรรถ :<br>
  ๑ ดูรายละเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  อีกนัยหนึ่ง รู้แล้ว คือทราบแล้ว เทียบเคียงแล้ว พิจารณาแล้ว ทำให้<br>
  กระจ่างแล้ว ทำให้แจ่มแจ้งแล้ว โดยความเป็นของไม่เที่ยง ฯลฯ เป็นทุกข์ ฯลฯ<br>
  เป็นโรค ฯลฯ เป็นดุจหัวฝี ฯลฯ เป็นดุจลูกศร ฯลฯ เป็นของที่ต้องสลัดออกไป๑<br>
  คำว่า ดับกิเลสได้ อธิบายว่า ชื่อว่าดับกิเลสได้ เพราะทำราคะให้ดับไป<br>
  ชื่อว่าดับกิเลสได้ เพราะทำโทสะให้ดับไป ชื่อว่าดับกิเลสได้ เพราะทำโมหะให้ดับไป<br>
  ชื่อว่าดับกิเลสได้ เพราะทำโกธะ ฯลฯ อุปนาหะ ฯลฯ มักขะ ฯลฯ ปฬาสะ ฯลฯ<br>
  อิสสา ฯลฯ มัจฉริยะ ฯลฯ มายา ฯลฯ สาเถยยะ ฯลฯ ถัมภะ ฯลฯ สารัมภะ<br>
  ฯลฯ มานะ ฯลฯ อติมานะ ฯลฯ มทะ ฯลฯ ปมาทะ ฯลฯ กิเลสทุกชนิด ฯลฯ<br>
  ทุจริตทุกทาง ฯลฯ ความกระวนกระวายทุกอย่าง ฯลฯ ความเร่าร้อนทุกสถาน<br>
  ความเดือดร้อนทุกประการ อกุสลาภิสังขารทุกประเภทให้ดับไป<br>
  คำว่า ภิกษุ อธิบายว่า ชื่อว่าภิกษุ เพราะทำลายธรรม ๗ ประการได้แล้ว ฯลฯ<br>
  อยู่จบพรหมจรรย์ สิ้นภพใหม่แล้ว ผู้นั้นชื่อว่าภิกษุ๒ รวมความว่า ภิกษุ ... รู้<br>
  ธรรมทั้งหลายแล้วดับกิเลสได้<br>
  คำว่า ภิกษุนั้น ในคำว่า ภิกษุนั้น ชื่อว่าไม่มีความหวั่นไหว ได้แก่<br>
  พระอรหันตขีณาสพ<br>
  คำว่า ความหวั่นไหว อธิบายว่า ความหวั่นไหวเพราะตัณหา ความหวั่นไหว<br>
  เพราะทิฏฐิ ความหวั่นไหวเพราะมานะ ความหวั่นไหวเพราะกิเลส ความหวั่นไหว<br>
  เพราะกาม ความหวั่นไหวเหล่านั้นไม่มี คือ ไม่มีอยู่ ไม่ปรากฎ หามิได้แก่ภิกษุนั้น<br>
  ความหวั่นไหวทั้งหลาย ภิกษุนั้นละได้แล้ว ตัดขาดได้แล้ว ทำให้สงบได้แล้ว ระงับได้แล้ว <br>
  ทำให้เกิดขึ้นไม่ได้อีก เผาด้วยไฟคือญาณแล้ว รวมความว่า ภิกษุนั้น ชื่อว่าไม่มี<br>
  ความหวั่นไหว ด้วยเหตุนั้น พระผู้มีพระภาคจึงตรัสว่า<br><br>เชิงอรรถ :<br>
  ๑ ดูรายละเอียดข้อ ๘/๖๙<br>
  ๒ ดูรายละเอียดข้อ ๘/๗๑-๗๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  (พระผู้มีพระภาคตรัสตอบว่า เมตเตยยะ)<br>
  ภิกษุเป็นผู้มีพรหมจรรย์(เพราะเห็นโทษ)ในกามทั้งหลาย<br>
  ชื่อว่าเป็นผู้สันโดษ ผู้คลายตัณหาแล้ว<br>
  มีสติทุกเมื่อ รู้ธรรมทั้งหลายแล้วดับกิเลสได้<br>
  ภิกษุนั้นชื่อว่าไม่มีความหวั่นไหว<br>
  [๑๑] (พระผู้มีพระภาคตรัสตอบอีกว่า)<br>
  ภิกษุนั้นชื่อว่ารู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  เราเรียกภิกษุนั้นว่าเป็นมหาบุรุษ<br>
  ภิกษุนั้นชื่อว่าล่วงพ้นเครื่องร้อยรัดในโลกนี้ได้ (๓)<br>
  คำว่า ภิกษุนั้นชื่อว่ารู้ชัดส่วนสุดทั้ง ๒ ด้านแล้ว ไม่ยึดติดในท่ามกลาง<br>
  ด้วยมันตา อธิบายว่า<br>
  คำว่า ส่วนสุด ได้แก่ ผัสสะเป็นส่วนสุดด้านหนึ่ง ผัสสสมุทัยเป็นส่วนสุดอีก<br>
  ด้านหนึ่ง ผัสสนิโรธอยู่ท่ามกลาง<br>
  อดีตเป็นส่วนสุดด้านหนึ่ง อนาคตเป็นส่วนสุดอีกด้านหนึ่ง ปัจจุบันอยู่ท่ามกลาง<br>
  สุขเวทนาเป็นส่วนสุดด้านหนึ่ง ทุกขเวทนาเป็นส่วนสุดอีกด้านหนึ่ง อทุกขม-<br>
  สุขเวทนาอยู่ท่ามกลาง<br>
  นามเป็นส่วนสุดด้านหนึ่ง รูปเป็นส่วนสุดอีกด้านหนึ่ง วิญญาณอยู่ท่ามกลาง<br>
  อายตนะภายใน ๖ เป็นส่วนสุดด้านหนึ่ง อายตนะภายนอก ๖ เป็นส่วน<br>
  สุดอีกด้านหนึ่ง วิญญาณอยู่ท่ามกลาง<br>
  สักกายะเป็นส่วนสุดด้านหนึ่ง สักกายสมุทัยเป็นส่วนสุดอีกด้านหนึ่ง สักกาย-<br>
  นิโรธอยู่ท่ามกลาง<br>
  ปัญญา ตรัสเรียกว่า มันตา ได้แก่ ความรู้ทั่ว กิริยาที่รู้ชัด ฯลฯ ความ<br>
  ไม่หลงงมงาย ความเลือกเฟ้นธรรม สัมมาทิฏฐิ๑<br><br>เชิงอรรถ :<br>
  ๑ ดูรายละเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๗๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  ว่าด้วยความยึดติด ๒<br>
  คำว่า ความยึดติด ได้แก่ ความยึดติด ๒ อย่าง คือ (๑) ความยึดติด<br>
  ด้วยอำนาจตัณหา (๒) ความยึดติดด้วยอำนาจทิฏฐิ<br>
  ความยึดติดด้วยอำนาจตัณหา เป็นอย่างไร<br>
  คือ วัตถุที่ทำให้เป็นเขต เป็นแดน เป็นส่วน เป็นแผนก กำหนดถือเอา <br>
  ยึดถือว่าเป็นของเราด้วยส่วนแห่งตัณหามีประมาณเท่าใด ย่อมยึดถือว่าเป็นของเรา<br>
  ซึ่งวัตถุมีประมาณเท่านี้ว่า นี้ของเรา นั่นของเรา เท่านี้ของเรา ของเรามีปริมาณ<br>
  เท่านี้ รูป เสียง กลิ่น รส โผฏฐัพพะ เครื่องปูลาด เครื่องนุ่งห่ม ทาสหญิงชาย<br>
  แพะ แกะ ไก่ สุกร ช้าง โค ม้า ลา ที่นา ที่สวน เงิน ทอง บ้าน นิคม<br>
  ราชธานี แคว้น ชนบท กองพลรบ คลังหลวง แม้มหาปฐพีทั้งสิ้นย่อมยึดถือว่า<br>
  เป็นของเรา ด้วยอำนาจตัณหา ซึ่งจำแนกได้ ๑๐๘ นี้ชื่อว่าความยึดติดด้วย<br>
  อำนาจตัณหา<br>
  ความยึดติดด้วยอำนาจทิฏฐิ เป็นอย่างไร<br>
  คือ สักกายทิฏฐิ มีวัตถุ๑ ๒๐ มิจฉาทิฏฐิมีวัตถุ๒ ๑๐ อันตคาหิกทิฏฐิมีวัตถุ๓<br>
  ๑๐ ทิฏฐิ การตกอยู่ในทิฏฐิ ความรกชัฏคือทิฏฐิ ความกันดารคือทิฏฐิ เสี้ยน<br><br>เชิงอรรถ :<br>
  ๑ สักกายทิฏฐิมีวัตถุ ๒๐ คือ ปุถุชนผู้ไม่ได้สดับ (๑) ย่อมตามเห็นรูปเป็นอัตตา
  (๒) เห็นอัตตามีรูป (๓) <br>
  เห็นรูปในอัตตา (๔) เห็นอัตตาในรูป (๕) ย่อมตามเห็นเวทนาเป็นอัตตา (๖) เห็นอัตตามีเวทนา
  (๗) <br>
  เห็นเวทนาในอัตตา (๘) เห็นอัตตาในเวทนา (๙) ย่อมตามเห็นสัญญาเป็นอัตตา (๑๐) เห็นอัตตามีสัญญา <br>
  (๑๑) เห็นสัญญาในอัตตา (๑๒) เห็นอัตตาในสัญญา (๑๓) ย่อมตามเห็นสังขารเป็นอัตตา
  (๑๔) <br>
  เห็นอัตตามีสังขาร (๑๕) เห็นสังขารในอัตตา (๑๖) เห็นอัตตาในสังขาร (๑๗) ย่อมตามเห็นวิญญาณ<br>
  เป็นอัตตา (๑๘) เห็นอัตตามีวิญญาณ (๑๙) เห็นวิญญาณในอัตตา (๒๐) เห็นอัตตาในวิญญาณ
  (สํ.ข. <br>
  ๑๗/๑๕๕/๑๔๙, ขุ.ม.อ. ๑๒/๑๕๘)<br>
  ๒ มิจฉาทิฏฐิมีวัตถุ ๑๐ คือ (๑) ทานที่ให้แล้วไม่มีผล (๒) การบูชาไม่มีผล (๓)
  การบวงสรวงไม่มีผล (๔) <br>
  กรรมที่ทำไว้ดีและทำไว้ไม่ดีไม่มีผล (๕) โลกนี้ไม่มี (๖) โลกหน้าไม่มี (๗) มารดาไม่มี
  (๘) บิดาไม่มี <br>
  (๙) สัตว์ที่เป็นโอปปาติกะไม่มี (๑๐) สมณพรามหณ์ที่ดำเนินอัตตาชอบ ปฏิบัติชอบ
  ผู้ทำให้แจ้งใน<br>
  โลกนี้และโลกหน้าด้วยอัตตาเอง แล้วประกาศให้(ผู้อื่น)ทราบไม่มี (ดูรายละเอียดข้อ
  ๑๔๓/๔๕๙<br>
  ๓ อันตคาหิกทิฏฐิมีวัตถุ ๑๐ หมายถึงความเห็นผิดแล่นไปสุดโต่งข้างใดข้างหนึ่ง มี
  ๑๐ ประการ คือเห็นว่า <br>
  (๑) โลกเที่ยง (๒) โลกไม่เที่ยง (๓) โลกมีที่สุด (๔) โลกไม่มีที่สุด (๕) ชีวะกับสรีระเป็นอย่างเดียวกัน <br>
  (๖) ชีวะกับสรีระเป็นคนละอย่าง (๗) หลังจากตายไปตถาคตเกิดอีก (๘) หลังจากตายไปตถาคตไม่เกิดอีก <br>
  (๙) หลังจากตายไปตถาคตเกิดอีกก็ใช่ ไม่เกิดอีกก็ใช่ (๑๐) หลังจากตายไป ตถาคตเกิดอีกก็มิใช่ <br>
  ไม่เกิดอีกก็มิใช่ (องฺ.ทสก. (แปล) ๒๔/๙๓/๒๑๗-๒๑๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  หนามคือทิฏฐิ ความดิ้นรนคือทิฏฐิ เครื่องผูกพันคือทิฏฐิ ความถือ ความถือมั่น<br>
  ความยึดมั่น ความยึดมั่นถือมั่น ทางชั่ว ทางผิด ภาวะที่ผิด ลัทธิเดียรถีย์<br>
  ความถือขัดแย้ง ความถือวิปริต ความถือวิปลาส ความถือผิด ความถือในสิ่งที่<br>
  ไม่เป็นความจริงว่าเป็นจริงเห็นปานนี้ จนถึงทิฏฐิ ๖๒ นี้ชื่อว่าความยึดติดด้วย<br>
  อำนาจทิฏฐิ<br>
  คำว่า ภิกษุนั้นชื่อว่ารู้ชัดส่วนสุดทั้ง ๒ ด้านแล้ว ไม่ยึดติดในท่ามกลาง<br>
  ด้วยมันตา อธิบายว่า ภิกษุนั้นรู้ชัดแล้ว คือ ทราบแล้ว เทียบเคียง พิจารณา<br>
  ทำให้กระจ่าง ทำให้แจ่มแจ้งซึ่งส่วนสุดทั้ง ๒ และท่ามกลางแล้วด้วยปัญญา<br>
  ย่อมไม่ยึดติด คือ ไม่เข้าไปยึดติด ได้แก่ ไม่ติดแล้ว ไม่ติดพร้อม ไม่เข้าไปติด<br>
  ออกแล้ว สลัดออกแล้ว ไม่เกี่ยวข้องแล้ว มีใจเป็นอิสระ(จากความยึดติด) อยู่<br>
  รวมความว่า ภิกษุนั้นชื่อว่ารู้ชัดส่วนสุดทั้ง ๒ ด้านแล้ว ไม่ยึดติดในท่ามกลาง<br>
  ด้วยมันตา<br>
  คำว่า เราเรียกภิกษุนั้นว่าเป็นมหาบุรุษ อธิบายว่า เราเรียกภิกษุนั้น คือ<br>
  กล่าวถึง เข้าใจ พูดถึง แสดงถึง แถลงถึงภิกษุนั้นว่าเป็นมหาบุรุษ คือเป็นบุรุษผู้เลิศ<br>
  บุรุษผู้ประเสริฐสุด บุรุษผู้วิเศษ บุรุษผู้เป็นประธาน บุรุษผู้เป็นหัวหน้า บุรุษผู้สูงสุด<br>
  บุรุษผู้ยอดเยี่ยม<br>
  ท่านพระสารีบุตรกราบทูลคำนี้กับพระผู้มีพระภาคว่า ข้าแต่พระองค์ผู้เจริญ<br>
  ที่พระองค์ตรัสเรียกว่า มหาบุรุษ มหาบุรุษ เพราะเหตุอะไรหนอ บุคคลจึงเป็น<br>
  มหาบุรุษ<br>
  พระผู้มีพระภาคตรัสว่า สารีบุตร เราเรียกว่า มหาบุรุษ เพราะเขาเป็นผู้มี<br>
  จิตหลุดพ้นแล้ว เราไม่เรียกว่า มหาบุรุษ เพราะเขาเป็นผู้มีจิตยังไม่หลุดพ้น<br>
  บุคคลมีจิตหลุดพ้นแล้ว เป็นอย่างไร<br>
  คือ ภิกษุในธรรมวินัยนี้พิจารณาเห็นกายในกาย มีความเพียรเผากิเลส มี<br>
  สัมปชัญญะ มีสติ กำจัดอภิชฌาและโทมนัสในโลกได้ เมื่อเธอพิจารณาเห็นกายในกาย<br>
  อยู่ จิตย่อมคลายกำหนัด หลุดพ้นจากอาสวะทั้งหลายเพราะไม่ถือมั่น ฯลฯ <br>
  พิจารณาเห็นเวทนาในเวทนาทั้งหลาย ฯลฯ พิจารณาเห็นจิตในจิต ฯลฯ <br>
  พิจารณาเห็นธรรมในธรรมทั้งหลายอยู่ มีความเพียรเผากิเลส มีสัมปชัญญะ มีสติ <br>
  กำจัดอภิชฌาโทมนัสในโลกได้ เมื่อเธอพิจารณาเห็นธรรมในธรรมทั้งหลายอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๒. ติสสเมตเตยมาณวปัญหานิทเทส<br>
  จิตย่อมคลายกำหนัด หลุดพ้นจากอาสวะทั้งหลาย เพราะไม่ถือมั่น ภิกษุเป็นผู้มีจิต<br>
  หลุดพ้นแล้วเป็นอย่างนี้แล เราเรียกว่า มหาบุรุษ เพราะเขาเป็นผู้มีจิตหลุดพ้นแล้ว<br>
  เราไม่เรียกว่า มหาบุรุษ เพราะเขาเป็นผู้มีจิตยังไม่หลุดพ้น๑ รวมความว่า เรา<br>
  เรียกภิกษุนั้นว่า เป็นมหาบุรุษ<br>
  คำว่า ภิกษุนั้นชื่อว่าล่วงพ้นเครื่องร้อยรัดในโลกนี้ได้ อธิบายว่า ตัณหา<br>
  ตรัสเรียกว่า เครื่องร้อยรัด ได้แก่ ความกำหนัด ความกำหนัดนัก ฯลฯ อภิชฌา<br>
  อกุศลมูลคือโลภะ<br>
  เครื่องร้อยรัดนี้ ภิกษุใดละได้แล้ว ตัดขาดได้แล้ว ทำให้สงบได้แล้ว ระงับ<br>
  ได้แล้ว ทำให้เกิดขึ้นไม่ได้อีก เผาด้วยไฟคือญาณแล้ว ภิกษุนั้นชื่อว่า ล่วงพ้น
  คือ<br>
  ล่วง ก้าวล่วง ก้าวพ้น ล่วงเลยเครื่องร้อยรัดได้ รวมความว่า ภิกษุนั้นชื่อว่าล่วง<br>
  พ้นเครื่องร้อยรัดในโลกนี้ได้ ด้วยเหตุนั้น พระผู้มีพระภาคจึงตรัสว่า<br>
  ภิกษุนั้นชื่อว่ารู้ชัดส่วนสุดทั้ง ๒ ด้านแล้ว<br>
  ไม่ยึดติดในท่ามกลางด้วยมันตา<br>
  เราเรียกภิกษุนั้นว่าเป็นมหาบุรุษ<br>
  ภิกษุนั้นชื่อว่าล่วงพ้นเครื่องร้อยรัดในโลกนี้ได้<br>
  พร้อมกับการจบคาถา ธรรมจักษุไร้ธุลี ปราศจากมลทินว่า สิ่งใดสิ่งหนึ่งมี<br>
  ความเกิดขึ้นเป็นธรรมดา สิ่งนั้นทั้งหมดล้วนมีความดับไปเป็นธรรมดา ได้เกิดขึ้น<br>
  แก่เหล่าเทวดาและมนุษย์หลายพัน ผู้มีฉันทะ ความพยายาม ความประสงค์ <br>
  การอบรมบุญญาบารมีร่วมกันกับพราหมณ์ จิตของพราหมณ์นั้นก็หลุดพ้นจาก<br>
  อาสวะเพราะไม่ถือมั่น หนังเสือ ชฎา ผ้าคากรอง ไม้เท้า ลักจั่นน้ำ ผมและ<br>
  หนวดของติสสเมตเตยยพราหมณ์ก็หายไป พร้อมกับการบรรลุอรหัตตผล ท่าน<br>
  เป็นภิกษุ มีศีรษะโล้น นุ่งห่มผ้ากาสาวะ ทรงสังฆาฏิ บาตรและจีวร เพื่อการ<br>
  ปฏิบัติเอื้อประโยชน์ จึงประคองอัญชลี นั่งลงนมัสการพระผู้มีพระภาคโดยประกาศ<br>
  ว่า ข้าแต่พระองค์ผู้เจริญ พระผู้มีพระภาคเป็นศาสดาของข้าพระองค์ ข้าพระองค์<br>
  เป็นสาวก<br>
  ติสสเมตเตยยมาณวปัญหานิทเทสที่ ๒ จบ<br><br>เชิงอรรถ :<br>
  ๑ สํ.ม. ๑๙/๓๗๗/๑๓๗-๑๓๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ๓. ปุณณกมาณวปัญหานิทเทส๑<br>
  ว่าด้วยปัญหาของปุณณกมาณพ<br>
  [๑๒] (ท่านปุณณกะทูลถาม ดังนี้)<br>
  ข้าพระองค์มีปัญหาจะทูลถาม จึงมาเฝ้าพระองค์<br>
  ผู้ไม่มีตัณหาเหตุให้หวั่นไหว ผู้มีปกติเห็นมูล<br>
  ฤๅษี มนุชะ กษัตริย์ และพราหมณ์จำนวนมากในโลกนี้<br>
  อาศัยอะไร จึงพากันบูชายัญแก่เทวดาทั้งหลาย<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๑)<br>
  คำว่า พระองค์ผู้ไม่มีตัณหาเหตุให้หวั่นไหว ผู้มีปกติเห็นมูล อธิบายว่า<br>
  ตัณหาตรัสเรียกว่า เหตุให้หวั่นไหว ได้แก่ ความกำหนัด ความกำหนัดนัก ฯลฯ<br>
  อภิชฌา อกุศลมูลคือโลภะ๒<br>
  ตัณหาเหตุให้หวั่นไหวนั้น พระผู้มีพระภาคพุทธเจ้าทรงละได้เด็ดขาดแล้ว<br>
  ตัดรากถอนโคน เหมือนต้นตาลที่ถูกตัดรากถอนโคนไปแล้ว เหลือแต่พื้นที่ ทำให้ไม่มี<br>
  เกิดขึ้นต่อไปไม่ได้ ฉะนั้น พระผู้มีพระภาคจึงชื่อว่าไม่มีตัณหาเหตุให้หวั่นไหว <br>
  เพราะพระองค์ทรงละตัณหาเหตุให้หวั่นไหวได้แล้ว จึงชื่อว่าผู้ไม่มีตัณหาเหตุให้หวั่น<br>
  ไหว พระผู้มีพระภาคไม่ทรงหวั่นไหว คือ ไม่ทรงสะเทือน ไม่เคลื่อนไหว ไม่สะท้าน<br>
  ไม่สั่นสะท้าน เพราะได้ลาภ เพราะเสื่อมลาภบ้าง เพราะได้ยศ เพราะเสื่อมยศบ้าง<br>
  เพราะสรรเสริญ เพราะนินทาบ้าง เพราะสุข เพราะทุกข์บ้าง รวมความว่า พระ<br>
  องค์ผู้ไม่มีตัณหาเหตุให้หวั่นไหว</p>
<p> ว่าด้วยกุศลมูลและอกุศลมูล ๓<br>
  คำว่า ผู้มีปกติเห็นมูล อธิบายว่า พระผู้มีพระภาคผู้มีปกติเห็นมูล คือ<br>
  ทรงเห็นเหตุ ทรงเห็นต้นเหตุ ทรงเห็นการเกิดขึ้น ทรงเห็นแดนเกิด ทรงเห็นสมุฏฐาน<br>
  ทรงเห็นอาหาร ทรงเห็นอารมณ์ ทรงเห็นปัจจัย ทรงเห็นเหตุเกิด<br><br>เชิงอรรถ :<br>
  ๑ ขุ.สุ. ๒๕/๑๐๕๐-๑๐๕๕/๕๓๓-๕๓๔<br>
  ๒ ดูรายละเอียดที่ข้อ ๒/๕๐-๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  อกุศลมูล ๓ ประการ คือ<br>
  ๑. อกุศลมูลคือโลภะ<br>
  ๒. อกุศลมูลคือโทสะ<br>
  ๓. อกุศลมูลคือโมหะ<br>
  สมจริงดังที่พระผู้มีพระภาคตรัสไว้ว่า ภิกษุทั้งหลาย ต้นเหตุให้เกิดกรรม ๓<br>
  ประการ เหล่านี้ ต้นเหตุให้เกิดกรรม ๓ ประการ อะไรบ้าง คือ<br>
  ๑. โลภะ เป็นต้นเหตุให้เกิดกรรม<br>
  ๒. โทสะ เป็นต้นเหตุให้เกิดกรรม<br>
  ๓. โมหะ เป็นต้นเหตุให้เกิดกรรม<br>
  ภิกษุทั้งหลาย เพราะกรรมที่เกิดจากโลภะ เพราะกรรมที่เกิดจากโทสะ<br>
  เพราะกรรมที่เกิดจากโมหะ เทวดามนุษย์ หรือสุคติอื่นอย่างใดอย่างหนึ่งก็ไม่ปรากฏ<br>
  ที่แท้แล เพราะกรรมที่เกิดจากโลภะ เพราะกรรมที่เกิดจากโทสะ เพราะกรรมที่<br>
  เกิดจากโมหะ นรก กำเนิดเดรัจฉาน เปตวิสัย หรือทุคติอื่นอย่างใดอย่างหนึ่ง<br>
  ก็ปรากฏเพื่อความบังเกิดแห่งอัตภาพในนรก กำเนิดเดรัจฉาน เปตวิสัย อกุศลมูล ๓<br>
  ประการนี้ พระผู้มีพระภาคทรงรู้ ทรงเห็น พระผู้มีพระภาค ชื่อว่าผู้มีปกติ<br>
  เห็นมูล ฯลฯ ทรงเห็นเหตุเกิด อย่างนี้บ้าง<br>
  กุศลมูล ๓ ประการ คือ<br>
  ๑. กุศลมูลคืออโลภะ<br>
  ๒. กุศลมูลคืออโทสะ<br>
  ๓. กุศลมูลคืออโมหะ<br>
  สมจริงดังที่พระผู้มีพระภาคตรัสไว้ว่า ภิกษุทั้งหลาย ต้นเหตุให้เกิดกรรม ๓<br>
  ประการนี้ ฯลฯ ภิกษุทั้งหลาย เพราะกรรมที่เกิดจากอโลภะ เพราะกรรมที่เกิด<br>
  จากอโทสะ เพราะกรรมที่เกิดจากอโมหะ นรก กำเนิดเดรัจฉาน เปตวิสัย หรือ<br>
  ทุคติอื่นอย่างใดอย่างหนึ่ง ก็ไม่ปรากฏ ที่แท้แล เพราะกรรมที่เกิดจากอโลภะ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  เพราะกรรมที่เกิดจากอโทสะ เพราะกรรมที่เกิดจากอโมหะ เทวดา มนุษย์ หรือ<br>
  สุคติอื่นอย่างใดอย่างหนึ่ง ก็ปรากฏเพื่อความบังเกิดแห่งอัตภาพในเทวดา มนุษย์<br>
  กุศลมูล ๓ ประการนี้๑ พระผู้มีพระภาคทรงรู้ ทรงเห็น พระผู้มีพระภาค<br>
  ชื่อว่าผู้มีปกติเห็นมูล ฯลฯ ทรงเห็นเหตุเกิด อย่างนี้บ้าง<br>
  สมจริงดังที่พระผู้มีพระภาคตรัสไว้ว่า ภิกษุทั้งหลาย ธรรมอย่างใดอย่างหนึ่ง<br>
  เป็นอกุศล เป็นส่วนอกุศล เป็นฝ่ายอกุศล ธรรมเหล่านั้นทั้งหมด ล้วนมีอวิชชา<br>
  เป็นมูลราก มีอวิชชาเป็นแหล่งรวม ธรรมเหล่านั้นทั้งหมดมีอวิชชาอันอรหัตตมรรค<br>
  กำจัดได้ ล้วนถึงความเพิกถอน๒ พระผู้มีพระภาคทรงรู้ ทรงเห็น พระผู้มีพระภาค<br>
  ชื่อว่าผู้มีปกติเห็นมูล ฯลฯ ทรงเห็นเหตุเกิด อย่างนี้บ้าง<br>
  สมจริงดังที่พระผู้มีพระภาคตรัสไว้ว่า ภิกษุทั้งหลาย ธรรมเหล่าใดเหล่าหนึ่ง<br>
  เป็นกุศล เป็นส่วนกุศล เป็นฝ่ายกุศล ธรรมเหล่านั้นทั้งหมด มีความไม่ประมาท<br>
  เป็นมูล รวมลงในความไม่ประมาท ความไม่ประมาทบัณฑิตกล่าวว่า เป็นยอด<br>
  แห่งธรรมเหล่านั้น พระผู้มีพระภาคทรงรู้ ทรงเห็น พระผู้มีพระภาค ชื่อว่าผู้<br>
  มีปกติเห็นมูล ฯลฯ ทรงเห็นเหตุเกิด อย่างนี้บ้าง<br>
  อีกนัยหนึ่ง พระผู้มีพระภาคทรงรู้ ทรงเห็นว่า อวิชชาเป็นมูลแห่งสังขาร<br>
  สังขารเป็นมูลแห่งวิญญาณ วิญญาณเป็นมูลแห่งนามรูป นามรูปเป็นมูลแห่ง<br>
  สฬายตนะ สฬายตนะเป็นมูลแห่งผัสสะ ผัสสะเป็นมูลแห่งเวทนา เวทนาเป็นมูล<br>
  แห่งตัณหา ตัณหาเป็นมูลแห่งอุปาทาน อุปาทานเป็นมูลแห่งภพ ภพเป็นมูลแห่งชาติ <br>
  ชาติเป็นมูลแห่งชราและมรณะ พระผู้มีพระภาคทรงรู้ ทรงเห็น พระผู้มีพระภาค<br>
  ชื่อว่าผู้มีปกติเห็นมูล ฯลฯ ทรงเห็นเหตุเกิด อย่างนี้บ้าง<br>
  อีกนัยหนึ่ง พระผู้มีพระภาคทรงรู้ ทรงเห็นว่า จักขุประสาทเป็นมูลแห่งโรคตา <br>
  โสตประสาทเป็นมูลแห่งโรคหู ฆานประสาทเป็นมูลแห่งโรคจมูก ชิวหาประสาท<br>
  เป็นมูลแห่งโรคลิ้น กายประสาทเป็นมูลแห่งโรคกาย พระผู้มีพระภาคทรงรู้ ทรง<br>
  เห็นว่า มโนประสาทเป็นมูลแห่งทุกข์ทางใจ<br><br>เชิงอรรถ :<br>
  ๑ องฺ.ติก.(แปล) ๒๐/๓๔/๑๘๖-๑๘๘<br>
  ๒ สํ.นิ. ๑๖/๒๒๓/๒๕๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  พระผู้มีพระภาค ชื่อว่าผู้มีปกติเห็นมูล ทรงเห็นเหตุ ทรงเห็นต้นเหตุ ทรง<br>
  เห็นการเกิดขึ้น ทรงเห็นแดนเกิด ทรงเห็นสมุฏฐาน ทรงเห็นอาหาร ทรงเห็นอารมณ์<br>
  ทรงเห็นปัจจัย ทรงเห็นเหตุเกิด อย่างนี้บ้าง รวมความว่า พระองค์ผู้ไม่มีตัณหา<br>
  เหตุให้หวั่นไหว ผู้มีปกติเห็นมูล<br>
  คำว่า ดังนี้ ในคำว่า ท่านปุณณกะทูลถาม ดังนี้ เป็นบทสนธิ ฯลฯ๑<br>
  รวมความว่า ท่านปุณณกะทูลถาม ดังนี้<br>
  คำว่า ข้าพระองค์มีปัญหาจะทูลถาม จึงมาเฝ้า อธิบายว่า ข้าพระองค์มี<br>
  ความต้องการด้วยปัญหา จึงมาเฝ้า คือ ข้าพระองค์ต้องการถามปัญหา จึงมาเฝ้า<br>
  ข้าพระองค์ต้องการฟังปัญหา จึงมาเฝ้า รวมความว่า ข้าพระองค์มีปัญหาจะทูลถาม<br>
  จึงมาเฝ้า<br>
  อีกนัยหนึ่ง ข้าพระองค์ต้องการปัญหา คือ ต้องการถามปัญหา ต้องการ<br>
  ฟังปัญหา จึงมาเฝ้า คือ เข้ามา เข้ามาเฝ้า เข้ามานั่งเฝ้า รวมความว่า ข้าพระ<br>
  องค์มีปัญหาจะทูลถาม จึงมาเฝ้า อย่างนี้บ้าง<br>
  อีกนัยหนึ่ง พระองค์ทรงมีความต้องการปัญหาจึงเสด็จมา คือ แม้พระองค์<br>
  ก็ทรงเป็นผู้องอาจ ทรงสามารถ ทรงสมควรเพื่อตรัส วิสัชนา ชี้แจง ทรงกล่าว<br>
  ถึงปัญหาที่ข้าพระองค์ทูลถามแล้ว อธิบายว่า ขอพระองค์ ทรงภาระนี้ รวมความว่า <br>
  ข้าพระองค์มีปัญหาจะทูลถาม จึงมาเฝ้า อย่างนี้บ้าง<br>
  คำว่า อาศัยอะไร ในคำว่า ฤๅษี มนุชะ ... อาศัยอะไร อธิบายว่า อาศัย<br>
  คือ หวัง เยื่อใย เข้าใกล้ พัวพัน น้อมใจเชื่ออะไร<br>
  คำว่า ฤๅษี อธิบายว่า คนพวกใดพวกหนึ่งที่บวชเป็นฤๅษี ได้แก่ อาชีวก<br>
  นิครนถ์ ชฎิล ดาบส เรียกชื่อว่าฤๅษี<br>
  พวกมนุษย์ตรัสเรียกว่า มนุชะ๒ รวมความว่า ฤๅษี มนุชะ ... อาศัยอะไร<br><br>เชิงอรรถ :<br>
  ๑ ดูรายละเอียดข้อ ๙/๗๓<br>
  ๒ มนุชะ คือผู้ที่เกิดจากพระมนู (ขุ.ม.อ. ๑/๒๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า กษัตริย์ ในคำว่า กษัตริย์ พราหมณ์ ... แก่เทวดาทั้งหลาย ได้แก่ <br>
  คนพวกใดพวกหนึ่งที่เกิดในวรรณะกษัตริย์<br>
  คำว่า พราหมณ์ ได้แก่ คนพวกใดพวกหนึ่ง ผู้กล่าวอ้างว่าตนเป็นผู้เจริญ</p>
<p> ว่าด้วยเทวดา<br>
  คำว่า แก่เทวดาทั้งหลาย อธิบายว่า พวกอาชีวก เป็นเทวดาของสาวกของ<br>
  อาชีวก พวกนิครนถ์ เป็นเทวดาของสาวกของนิครนถ์ พวกชฎิล เป็นเทวดาของ<br>
  สาวกของชฎิล พวกปริพาชก เป็นเทวดาของสาวกของปริพาชก พวกดาบส เป็น<br>
  เทวดาของสาวกของดาบส ช้าง เป็นเทวดาของพวกประพฤติหัตถีพรต ม้า เป็น<br>
  เทวดาของพวกประพฤติอัศวพรต โค เป็นเทวดาของพวกประพฤติโคพรต สุนัข <br>
  เป็นเทวดาของพวกประพฤติกุกกุรพรต กา เป็นเทวดาของพวกประพฤติกากพรต<br>
  ท้าววาสุเทพ เป็นเทวดาของพวกประพฤติวาสุเทวพรต พลเทพ เป็นเทวดาของ<br>
  พวกประพฤติพลเทวพรต ท้าวปุณณภัทร เป็นเทวดาของพวกประพฤติปุณณภัทร-<br>
  พรต ท้าวมณีภัทร เป็นเทวดาของพวกประพฤติมณีภัทรพรต ไฟ เป็นเทวดาของ<br>
  พวกประพฤติอัคคิพรต นาค เป็นเทวดาของพวกประพฤตินาคพรต ครุฑ เป็น<br>
  เทวดาของพวกประพฤติสุปัณณพรต ยักษ์ เป็นเทวดาของพวกประพฤติยักขพรต<br>
  อสูร เป็นเทวดาของพวกประพฤติอสุรพรต คนธรรพ์ เป็นเทวดาของพวกประพฤติ<br>
  คนธรรพ์พรต ท้าวมหาราช เป็นเทวดาของพวกประพฤติมหาราชพรต พระจันทร์ <br>
  เป็นเทวดาของพวกประพฤติจันทพรต พระอาทิตย์ เป็นเทวดาของพวกประพฤติ<br>
  สุริยพรต พระอินทร์ เป็นเทวดาของพวกประพฤติอินทพรต พรหม เป็นเทวดาของ<br>
  พวกประพฤติพรหมพรต ทิศทั้งหลาย เป็นเทวดาของพวกประพฤติทิศาพรต คน<br>
  สัตว์และสิ่งเหล่าใด ผู้ควรแก่ทักษิณาของชนเหล่าใด คน สัตว์ และสิ่งเหล่านั้น<br>
  เป็นเทวดาของชนเหล่านั้น รวมความว่า กษัตริย์ พราหมณ์ ... แก่เทวดาทั้งหลาย<br>
  คำว่า จำนวนมากในโลกนี้ ... จึงพากันบูชายัญ อธิบายว่า ไทยธรรม ได้แก่<br>
  จีวร บิณฑบาต เสนาสนะ คิลานปัจจัยเภสัชบริขาร ข้าว น้ำ ผ้า ยาน พวงดอกไม้<br>
  ของหอม เครื่องลูบไล้ ที่นอน ที่พัก เครื่องประทีป เรียกว่า ยัญ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า จึงพากันบูชายัญ อธิบายว่า คนแม้เหล่าใดแสวงหา ค้นหา เสาะหา<br>
  ยัญ คือ จีวร บิณฑบาต เสนาสนะ และคิลานปัจจัยเภสัชบริขาร ข้าว น้ำ ผ้า ยาน<br>
  พวงดอกไม้ ของหอม เครื่องลูบไล้ ที่นอน ที่พัก เครื่องประทีป คนแม้เหล่านั้น<br>
  ชื่อว่าบูชายัญ<br>
  คนแม้เหล่าใด ให้ สละ บริจาคจีวร บิณฑบาต เสนาสนะ คิลานปัจจัย<br>
  เภสัชบริขาร ข้าว น้ำ ผ้า ยาน พวงดอกไม้ ของหอม เครื่องลูบไล้ ที่นอน ที่พัก<br>
  เครื่องประทีป คนแม้เหล่านั้น ชื่อว่าบูชายัญ<br>
  คำว่า จำนวนมาก อธิบายว่า ยัญเหล่านี้มาก ผู้บูชายัญก็มาก ผู้ควรแก่<br>
  ทักษิณานั้นก็มาก<br>
  ยัญเหล่านั้นมาก อย่างไร<br>
  ยัญเหล่านี้ คือ จีวร บิณฑบาต เสนาสนะ คิลานปัจจัยเภสัชบริขาร ข้าว น้ำ<br>
  ผ้า ยาน พวงดอกไม้ ของหอม เครื่องลูบไล้ ที่นอน ที่พัก เครื่องประทีป มี<br>
  มากแก่ชนจำนวนมาก ยัญเหล่านั้น ชื่อว่ามาก อย่างนี้บ้าง<br>
  ผู้บูชายัญนั้นมาก คือ กษัตริย์ก็มาก พราหมณ์ก็มาก แพศย์ก็มาก ศูทรก็มาก<br>
  คฤหัสถ์ก็มาก บรรพชิตก็มาก เทวดาและมนุษย์ก็มาก ผู้บูชายัญมาก อย่างนี้บ้าง<br>
  บุคคลผู้ควรทักษิณาเหล่านั้นมาก อย่างไร<br>
  คือ บุคคลผู้ควรทักษิณาเหล่านั้น มีมากมาย คือ สมณะก็มาก พราหมณ์<br>
  ก็มาก คนกำพร้าก็มาก คนเดินทางก็มาก วณิพกก็มาก และยาจกก็มาก บุคคล<br>
  ผู้ควรทักษิณาเหล่านั้น ชื่อว่ามาก อย่างนี้บ้าง<br>
  คำว่า ในโลกนี้ คือ ในมนุษยโลก รวมความว่า จำนวนมากในโลกนี้ ...<br>
  จึงพากันบูชายัญ</p>
<p> ว่าด้วยการถาม ๓<br>
  คำว่า ข้าแต่พระผู้มีพระภาค ข้าพระองค์ขอทูลถามปัญหานั้น ขอพระองค์<br>
  โปรดตรัสบอกปัญหานั้นแก่ข้าพระองค์ด้วยเถิด อธิบายว่า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า ขอทูลถาม ได้แก่ การถาม ๓ อย่าง คือ<br>
  ๑. การถามเพื่อทำให้ชัดเจนในสิ่งที่ยังไม่เคยเห็น<br>
  ๒. การถามเพื่อเทียบเคียงในสิ่งที่เคยเห็นแล้ว<br>
  ๓. การถามเพื่อตัดความสงสัย<br>
  การถามเพื่อทำให้ชัดเจนในสิ่งที่ยังไม่เคยเห็น เป็นอย่างไร<br>
  คือ โดยปกติลักษณะใด ตนยังไม่รู้ ยังไม่เห็น ยังมิได้เทียบเคียง ยังมิได้<br>
  พิจารณา ยังมิได้ทำให้กระจ่าง ยังมิได้ทำให้แจ่มแจ้ง ก็ถามปัญหาเพื่อรู้ เพื่อเห็น<br>
  เพื่อเทียบเคียง เพื่อพิจารณา เพื่อทำให้ลักษณะนั้นแจ่มแจ้ง นี้ชื่อว่าการถามเพื่อ<br>
  ทำให้ชัดเจนในสิ่งที่ยังไม่เคยเห็น<br>
  การถามเพื่อเทียบเคียงในสิ่งที่เคยเห็นแล้ว เป็นอย่างไร<br>
  คือ โดยปกติลักษณะใด ตนรู้ เห็น เทียบเคียง พิจารณา ทำให้กระจ่าง<br>
  ทำให้แจ่มแจ้งแล้ว ก็ถามปัญหา เพื่อเทียบเคียงลักษณะนั้นกับบัณฑิตอื่น นี้ชื่อว่า<br>
  การถามเพื่อเทียบเคียงในสิ่งที่เคยเห็นแล้ว<br>
  การถามเพื่อตัดความสงสัย เป็นอย่างไร<br>
  คือ โดยปกติบุคคลเป็นผู้แล่นไปสู่ความสงสัย แล่นไปสู่ความเคลือบแคลง<br>
  เกิดความคิดเป็นสองแง่ว่า เป็นอย่างนี้หรือไม่หนอ เป็นอะไรหรือ เป็นอย่างไรหนอ<br>
  เขาก็ถามปัญหา เพื่อตัดความสงสัย นี้ชื่อว่าการถามเพื่อตัดความสงสัย เหล่านี้<br>
  ชื่อว่าการถาม ๓ อย่าง<br>
  การถามอีก ๓ อย่าง คือ<br>
  ๑. การถามของมนุษย์ ๒. การถามของอมนุษย์<br>
  ๓. การถามของรูปเนรมิต<br>
  การถามของมนุษย์ เป็นอย่างไร<br>
  คือ พวกมนุษย์เข้าเฝ้าพระผู้มีพระภาคพุทธเจ้าแล้วทูลถามปัญหา คือ พวก<br>
  ภิกษุก็ทูลถาม ภิกษุณีก็ทูลถาม อุบาสกก็ทูลถาม อุบาสิกาก็ทูลถาม พระราชาก็<br>
  ทูลถาม กษัตริย์ก็ทูลถาม พราหมณ์ก็ทูลถาม แพศย์ก็ทูลถาม ศูทรก็ทูลถาม<br>
  คฤหัสถ์ก็ทูลถาม บรรพชิตก็ทูลถาม นี้ชื่อว่าการถามของมนุษย์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๘๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  การถามของอมนุษย์ เป็นอย่างไร<br>
  คือ พวกอมนุษย์เข้าเฝ้าพระผู้มีพระภาคพุทธเจ้าแล้วทูลถามปัญหา คือ<br>
  พวกนาคก็ทูลถาม ครุฑก็ทูลถาม ยักษ์ก็ทูลถาม อสูรก็ทูลถาม คนธรรพ์ก็ทูลถาม<br>
  ท้าวมหาราชก็ทูลถาม พระอินทร์ก็ทูลถาม พระพรหมก็ทูลถาม เทวดาก็ทูลถาม<br>
  นี้ชื่อว่าการถามของอมนุษย์<br>
  การถามของรูปเนรมิต เป็นอย่างไร<br>
  คือ พระผู้มีพระภาคทรงเนรมิตพระรูปใด ซึ่งสำเร็จด้วยพระทัย มีอวัยวะ<br>
  น้อยใหญ่ครบทุกอย่าง มีอินทรีย์ไม่บกพร่อง พระรูปเนรมิตนั้น เข้าเฝ้าพระผู้มี-<br>
  พระภาคพุทธเจ้าแล้ว ก็ทูลถามปัญหา พระผู้มีพระภาคทรงวิสัชนา นี้ชื่อว่าการ<br>
  ถามของรูปเนรมิต เหล่านี้ชื่อว่าการถามอีก ๓ อย่าง<br>
  การถามอีก ๓ อย่าง คือ<br>
  ๑. การถามเพื่อประโยชน์ตน ๒. การถามเพื่อประโยชน์ผู้อื่น<br>
  ๓. การถามเพื่อประโยชน์ตนและผู้อื่น<br>
  การถามอีก ๓ อย่าง คือ<br>
  ๑. การถามเพื่อประโยชน์ในภพปัจจุบัน ๒. การถามเพื่อประโยชน์ในภพหน้า<br>
  ๓. การถามเพื่อประโยชน์อย่างยิ่ง<br>
  การถามอีก ๓ อย่าง คือ<br>
  ๑. การถามเพื่อประโยชน์ที่ไม่มีโทษ<br>
  ๒. การถามเพื่อประโยชน์ที่ปราศจากกิเลส<br>
  ๓. การถามเพื่อประโยชน์ที่ผุดผ่อง<br>
  การถามอีก ๓ อย่าง คือ<br>
  ๑. การถามถึงอดีต ๒. การถามถึงอนาคต<br>
  ๓. การถามถึงปัจจุบัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  การถามอีก ๓ อย่าง คือ<br>
  ๑. การถามถึงเรื่องภายใน ๒. การถามถึงเรื่องภายนอก<br>
  ๓. การถามถึงเรื่องทั้งภายในและภายนอก<br>
  การถามอีก ๓ อย่าง คือ<br>
  ๑. การถามถึงกุศลธรรม ๒. การถามถึงอกุศลธรรม<br>
  ๓. การถามถึงอัพยากตธรรม<br>
  การถามอีก ๓ อย่าง คือ<br>
  ๑. การถามถึงขันธ์ ๒. การถามถึงธาตุ<br>
  ๓. การถามถึงอายตนะ<br>
  การถามอีก ๓ อย่าง คือ<br>
  ๑. การถามถึงสติปัฏฐาน ๒. การถามถึงสัมมัปปธาน<br>
  ๓. การถามถึงอิทธิบาท<br>
  การถามอีก ๓ อย่าง คือ<br>
  ๑. การถามถึงอินทรีย์ ๒. การถามถึงพละ<br>
  ๓. การถามถึงโพชฌงค์<br>
  การถามอีก ๓ อย่าง คือ<br>
  ๑. การถามถึงมรรค ๒. การถามถึงผล<br>
  ๓. การถามถึงนิพพาน<br>
  คำว่า ข้าพระองค์ขอทูลถามปัญหานั้น อธิบายว่า ข้าพระองค์ขอทูลถาม<br>
  พระองค์ คือ ทูลขอ ทูลอัญเชิญ ทูลขอให้ทรงประกาศว่า ขอพระองค์โปรดตรัส<br>
  บอกปัญหานั้นแก่ข้าพระองค์เถิด รวมความว่า ข้าพระองค์ขอทูลถามปัญหานั้น<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ๑<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า ขอพระองค์โปรดตรัสบอกปัญหานั้นแก่ข้าพระองค์ด้วยเถิด อธิบายว่า<br>
  ขอโปรดตรัส คือ โปรดบอก แสดง บัญญัติ กำหนด เปิดเผย จำแนก ทำให้ง่าย<br>
  ประกาศ รวมความว่า ข้าแต่พระผู้มีพระภาค ข้าพระองค์ขอทูลถามปัญหานั้น <br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด ด้วยเหตุนั้น พราหมณ์<br>
  นั้นจึงทูลถามว่า<br>
  (ท่านปุณณกะทูลถาม ดังนี้)<br>
  ข้าพระองค์มีปัญหาจะทูลถาม จึงมาเฝ้าพระองค์<br>
  ผู้ไม่มีตัณหาเหตุให้หวั่นไหว ผู้มีปกติเห็นมูล<br>
  ฤๅษี มนุชะ กษัตริย์ และพราหมณ์จำนวนมากในโลกนี้<br>
  อาศัยอะไร จึงพากันบูชายัญแก่เทวดาทั้งหลาย<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  [๑๓] (พระผู้มีพระภาคตรัสตอบว่า ปุณณกะ)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ปุณณกะ ชนเหล่านั้นหวังความเป็นอย่างนี้<br>
  อาศัยชราจึงพากันบูชายัญ (๒)<br>
  คำว่า บางพวกเหล่านี้ ในคำว่า ฤๅษี มนุชะ ... บางพวกเหล่านี้ ได้แก่<br>
  ทุกสิ่งโดยอาการทั้งหมด ทุกอย่าง ไม่เหลือ ไม่มีส่วนเหลือโดยประการทั้งปวง คำว่า<br>
  บางพวกเหล่านี้ นี้เป็นคำกล่าวรวม ๆ ไว้ทั้งหมด<br>
  คำว่า ฤๅษี อธิบายว่า คนพวกใดพวกหนึ่งที่บวชเป็นฤๅษี ได้แก่ อาชีวก<br>
  นิครนถ์ ชฎิล ดาบส เรียกชื่อว่าฤๅษี<br>
  พวกมนุษย์ ตรัสเรียกว่า มนุชะ รวมความว่า ฤๅษี มนุชะ ... บางพวกเหล่านี้<br>
  คำว่า ปุณณกะ เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า<br>
  พระผู้มีพระภาค นี้ เป็นสัจฉิกาบัญญัติ๑ รวมความว่า พระผู้มีพระภาคตรัสตอบว่า<br>
  ปุณณกะ<br>
  คำว่า กษัตริย์ ในคำว่า กษัตริย์ พราหมณ์ ... แก่เทวดาทั้งหลาย ได้แก่ <br>
  คนพวกใดพวกหนึ่งที่เกิดในวรรณะกษัตริย์<br>
  คำว่า พราหมณ์ ได้แก่ ชนเหล่าใดเหล่าหนึ่งผู้กล่าวอ้างว่าตนเป็นผู้เจริญ<br>
  คำว่า แก่เทวดาทั้งหลาย อธิบายว่า พวกอาชีวกเป็นเทวดาของสาวกของ<br>
  อาชีวก ฯลฯ ทิศทั้งหลายเป็นเทวดาของพวกประพฤติทิศาพรต คน สัตว์และสิ่ง<br>
  เหล่าใด ผู้ควรแก่ทักษิณาของชนเหล่าใด คน สัตว์และสิ่งเหล่านั้นเป็นเทวดาของ<br>
  ชนเหล่านั้น๒รวมความว่า กษัตริย์ พราหมณ์ ... แก่เทวดาทั้งหลาย<br>
  คำว่า จำนวนมากในโลกนี้ พากันบูชายัญ อธิบายว่า ไทยธรรม ได้แก่ จีวร<br>
  บิณฑบาต เสนาสนะ และคิลานปัจจัยเภสัชบริขาร ข้าว น้ำ ผ้า ยาน พวงดอกไม้<br>
  ของหอม เครื่องลูบไล้ ที่นอน ที่อยู่อาศัย เครื่องประทีป เรียกว่า ยัญ<br>
  คำว่า พากันบูชายัญ อธิบายว่า ชนแม้เหล่าใดแสวงหา ค้นหา เสาะหายัญ<br>
  คือ จีวร บิณฑบาต เสนาสนะ และคิลานปัจจัยเภสัชบริขาร ข้าว น้ำ ผ้า ยาน<br>
  พวงดอกไม้ ของหอม เครื่องลูบไล้ ที่นอน ที่พัก เครื่องประทีป ชนแม้เหล่านั้น<br>
  ชื่อว่าบูชายัญ<br>
  ชนแม้เหล่าใดปรุงแต่งยัญ คือ จีวร บิณฑบาต เสนาสนะ และคิลาน-<br>
  ปัจจัยเภสัชบริขาร ข้าว น้ำ ฯลฯ ที่นอน ที่พัก เครื่องประทีป ชนแม้เหล่านั้น<br>
  ชื่อว่าบูชายัญ<br>
  ชนแม้เหล่าใด ให้ สละ บริจาคยัญ คือ จีวร บิณฑบาต เสนาสนะ<br>
  คิลานปัจจัยเภสัชบริขาร ข้าว น้ำ ฯลฯ ที่นอน ที่พักอาศัย เครื่องประทีป ชน<br>
  แม้เหล่านั้นก็ชื่อว่าบูชายัญ<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  ๑ ดูรายละเอียดข้อ ๑๒/๔๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า จำนวนมาก อธิบายว่า ยัญเหล่านั้น มีมาก ผู้บูชายัญเหล่านี้มีมาก <br>
  หรือบุคคลผู้ควรแก่ทักษิณามีมากอย่างนี้<br>
  คำว่า ในโลกนี้ ได้แก่ ในมนุษยโลก รวมความว่า จำนวนมากในโลกนี้<br>
  พากันบูชายัญ<br>
  คำว่า หวัง ในคำว่า ปุณณกะ ชนเหล่านั้นหวังความเป็นอย่างนี้ อธิบายว่า<br>
  หวัง คือ ต้องการ ยินดี ปรารถนา มุ่งหมาย มุ่งหวังการได้รูป การได้เสียง<br>
  การได้กลิ่น การได้รส การได้โผฏฐัพพะ การได้บุตร การได้ทรัพย์ การได้ยศ<br>
  การได้ความเป็นใหญ่ การได้อัตภาพในตระกูลกษัตริย์มหาศาล การได้อัตภาพใน<br>
  ตระกูลพราหมณ์มหาศาล การได้อัตภาพในตระกูลคหบดีมหาศาล การได้อัตภาพ<br>
  ในหมู่เทพชั้นจาตุมหาราชิกา ... ในหมู่เทพชั้นดาวดึงส์ ... ในหมู่เทพชั้นยามา
  ...<br>
  ในหมู่เทพชั้นดุสิต ... ในหมู่เทพชั้นนิมมานรดี ... ในหมู่เทพชั้นปรนิมมิตวสวัตดี <br>
  การได้อัตภาพในหมู่เทพชั้นพรหมกายิกา รวมความว่า หวัง<br>
  คำว่า ปุณณกะ... ความเป็นอย่างนี้ อธิบายว่า หวัง คือ ต้องการ ยินดี<br>
  ปรารถนา มุ่งหมาย มุ่งหวังการบังเกิดอัตภาพในสถานเหล่านี้ คือ การบังเกิด<br>
  อัตภาพในตระกูลกษัตริย์มหาศาลนี้ การบังเกิดอัตภาพในตระกูลคหบดีมหาศาลนี้ <br>
  การบังเกิดอัตภาพในหมู่เทพชั้นจาตุมหาราชิกาเหล่านี้ การบังเกิดอัตภาพในหมู่<br>
  เทพชั้นดาวดึงส์เหล่านี้ ... ในหมู่เทพชั้นยามาเหล่านี้ ... ในหมู่เทพชั้นดุสิตเหล่านี้<br>
  ... ในหมู่เทพชั้นนิมมานรดีเหล่านี้ ... ในหมู่เทพชั้นปรนิมมิตวสวัตดีเหล่านี้
  ... <br>
  ในหมู่เทพชั้นพรหมกายิกาเหล่านี้ รวมความว่า ปุณณกะ ชนเหล่านั้นหวังความ<br>
  เป็นอย่างนี้<br>
  คำว่า อาศัยชราจึงพากันบูชายัญ อธิบายว่า อาศัยชรา คือ อาศัยพยาธิ<br>
  อาศัยมรณะ อาศัยโสกะ ปริเทวทุกขโทมนัสอุปายาส<br>
  ชนเหล่านั้นอาศัยชาติจึงบูชายัญเพราะเหตุใด ชนเหล่านั้นอาศัยชราจึงบูชายัญ<br>
  เพราะเหตุนั้น<br>
  ชนเหล่านั้นอาศัยชราจึงบูชายัญเพราะเหตุใด ชนเหล่านั้นอาศัยพยาธิจึงบูชายัญ<br>
  เพราะเหตุนั้น<br>
</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ชนเหล่านั้นอาศัยพยาธิจึงบูชายัญเพราะเหตุใด ชนเหล่านั้นอาศัยมรณะจึง<br>
  บูชายัญเพราะเหตุนั้น<br>
  ชนเหล่านั้นอาศัยมรณะ จึงบูชายัญเพราะเหตุใด ชนเหล่านั้นอาศัยโสกปริเทว- <br>
  ทุกขโทมนัสอุปายาสจึงบูชายัญเพราะเหตุนั้น<br>
  ชนเหล่านั้นอาศัยโสกปริเทวทุกขโทมนัสอุปายาส จึงบูชายัญเพราะเหตุใด <br>
  ชนเหล่านั้นอาศัยคติจึงบูชายัญเพราะเหตุนั้น<br>
  ชนเหล่านั้นอาศัยคติจึงบูชายัญเพราะเหตุใด ชนเหล่านั้นอาศัยอุปบัติจึง<br>
  บูชายัญเพราะเหตุนั้น<br>
  ชนเหล่านั้นอาศัยอุปบัติจึงบูชายัญเพราะเหตุใด ชนเหล่านั้นอาศัยปฏิสนธิจึง<br>
  บูชายัญเพราะเหตุนั้น<br>
  ชนเหล่านั้นอาศัยปฏิสนธิจึงบูชายัญเพราะเหตุใด ชนเหล่านั้นอาศัยภพจึง<br>
  บูชายัญเพราะเหตุนั้น<br>
  ชนเหล่านั้นอาศัยภพจึงบูชายัญเพราะเหตุใด ชนเหล่านั้นอาศัยสงสารจึง<br>
  บูชายัญเพราะเหตุนั้น<br>
  ชนเหล่านั้นอาศัยสงสารจึงบูชายัญเพราะเหตุใด ชนเหล่านั้นอาศัยวัฏฏะจึง<br>
  บูชายัญเพราะเหตุนั้น คือ หวัง เยื่อใย เข้าใกล้ พัวพัน น้อมใจเชื่อ รวมความว่า<br>
  อาศัยชราจึงพากันบูชายัญ ด้วยเหตุนั้น พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า ปุณณกะ)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ปุณณกะ ชนเหล่านั้นหวังความเป็นอย่างนี้<br>
  อาศัยชราจึงพากันบูชายัญ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  [๑๔] (ท่านปุณณกะทูลถาม ดังนี้)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ข้าแต่พระผู้มีพระภาคผู้นิรทุกข์<br>
  ชนเหล่านั้นเป็นผู้ไม่ประมาทในการบูชายัญ<br>
  ได้ข้ามชาติและชราได้บ้างไหม<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๓)<br>
  คำว่า บางพวกเหล่านี้ ในคำว่า ฤๅษี มนุชะ ... บางพวกเหล่านี้ อธิบายว่า<br>
  ฯลฯ๑<br>
  คำว่า บ้างไหม ในคำว่า ข้าแต่พระผู้มีพระภาค ... ชนเหล่านั้น เป็นผู้ไม่<br>
  ประมาทในการบูชายัญ ... บ้างไหม เป็นคำถามด้วยความสงสัย เป็นคำถาม<br>
  ด้วยความข้องใจ เป็นคำถาม ๒ แง่ เป็นคำถามมีแง่มุมหลายหลากว่า อย่างนี้<br>
  หรือหนอ มิใช่หรือหนอ เป็นอะไรเล่าหนอ เป็นอย่างไรเล่าหนอ รวมความว่า<br>
  บ้างไหม<br>
  คนผู้บูชายัญตรัสเรียกว่า ชนเหล่านั้น<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ๒ รวมความว่า ข้าแต่พระผู้มีพระภาค ชน<br>
  เหล่านั้น ... บ้างไหม<br>
  คำว่า ผู้ไม่ประมาทในการบูชายัญ อธิบายว่า ยัญนั้นแหละตรัสเรียกว่า<br>
  ทางแห่งยัญ เปรียบเหมือนอริยมัคคชื่อว่าทางแห่งอริยะ เทวมัคคชื่อว่าทางแห่ง<br>
  เทวะ พรหมมัคคชื่อว่าทางแห่งพรหม ฉันใด ยัญก็ชื่อว่าทางแห่งยัญ ฉันนั้น<br>
  เหมือนกัน<br><br>เชิงอรรถ :<br>
  ๑ ดูรายลเอียดข้อ ๑๓/๙๒<br>
  ๒ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า ผู้ไม่ประมาท อธิบายว่า ผู้ไม่ประมาท คือ ผู้ทำโดยเอื้อเฟื้อ ทำติดต่อ<br>
  ทำไม่หยุด ประพฤติไม่ย่อหย่อน ไม่ละความพอใจ ไม่ทอดธุระ ในทางแห่งยัญ ได้แก่<br>
  เที่ยวไปเพื่อยัญนั้น มากไปด้วยยัญนั้น หนักในยัญนั้น เอนไปทางยัญนั้น โอนไป<br>
  ทางยัญนั้น โน้มไปทางยัญนั้น น้อมใจไปทางยัญนั้น มีทางแห่งยัญนั้นเป็นใหญ่<br>
  รวมความว่า ข้าแต่พระผู้มีพระภาค ... ชนเหล่านั้น เป็นผู้ไม่ประมาทในการบูชายัญ<br>
  ชนแม้เหล่าใดแสวงหา ค้นหา เสาะหายัญคือจีวร บิณฑบาต เสนาสนะ<br>
  และคิลานปัจจัยเภสัชบริขาร ข้าว น้ำ ผ้า ยาน พวงดอกไม้ ของหอม เครื่องลูบไล้<br>
  ที่นอน ที่พัก เครื่องประทีป เป็นผู้ทำโดยเอื้อเฟื้อ ทำติดต่อ ฯลฯ มีทางแห่ง<br>
  ยัญนั้นเป็นใหญ่ ชนแม้เหล่านั้น ชื่อว่าไม่ประมาทในการบูชายัญ<br>
  ชนแม้เหล่าใดปรุงแต่งยัญ คือ จีวร บิณฑบาต เสนาสนะ และคิลาน-<br>
  ปัจจัยเภสัชบริขาร ข้าว น้ำ ผ้า ยาน พวงดอกไม้ ของหอม เครื่องลูบไล้ ที่นอน<br>
  ที่พัก เครื่องประทีป เป็นผู้ทำโดยเอื้อเฟื้อ ฯลฯ มีทางแห่งยัญนั้นเป็นใหญ่<br>
  ชนแม้เหล่านั้น ชื่อว่าไม่ประมาทในการบูชายัญ<br>
  ชนแม้เหล่าใด ให้ สละ บริจาคยัญ คือ จีวร บิณฑบาต เสนาสนะ<br>
  คิลานปัจจัยเภสัชบริขาร ข้าว น้ำ ผ้า ยาน พวงดอกไม้ ของหอม เครื่องลูบไล้<br>
  ที่นอน ที่พัก เครื่องประทีป เป็นผู้ทำโดยเอื้อเฟื้อ ฯลฯ มีทางแห่งยัญนั้นเป็นใหญ่<br>
  ชนแม้เหล่านั้น ... ชื่อว่าไม่ประมาทในการบูชายัญ รวมความว่า ข้าแต่พระผู้มี-<br>
  พระภาค ... ชนเหล่านั้น เป็นผู้ไม่ประมาทในการบูชายัญ ... บ้างไหม<br>
  คำว่า ผู้นิรทุกข์... ได้ข้ามชาติและชราได้บ้างไหม อธิบายว่า ได้ข้าม คือ<br>
  ข้ามได้แล้ว ข้ามพ้นแล้ว ก้าวล่วง ล่วงเลยชรา และมรณะได้บ้างไหม<br>
  คำว่า ผู้นิรทุกข์ เป็นคำกล่าวด้วยความรัก เป็นคำกล่าวโดยความเคารพ คำว่า<br>
  ผู้นิรทุกข์ นี้ เป็นคำกล่าวที่มีความเคารพและความยำเกรง รวมความว่า ผู้นิรทุกข์<br>
  ... ได้ข้ามชาติและชราบ้างไหม<br>
  คำว่า ข้าพระองค์ทูลถามปัญหานั้น ในคำว่า ข้าแต่พระผู้มีพระภาค<br>
  ข้าพระองค์ทูลถามปัญหานั้น ขอพระองค์โปรดตรัสบอกปัญหานั้นแก่ข้าพระองค์<br>
  ด้วยเถิด อธิบายว่า ข้าพระองค์ขอทูลถามปัญหานั้น คือ ทูลขอปัญหานั้น ทูล<br>
  อัญเชิญปัญหานั้น ทูลให้ประกาศปัญหานั้น ขอได้โปรดตรัสบอกปัญหานั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า<br>
  พระผู้มีพระภาค นี้ เป็นสัจฉิกาบัญญัติ๑<br>
  คำว่า ขอพระองค์โปรดตรัสบอกปัญหานั้นแก่ข้าพระองค์ด้วยเถิด อธิบาย<br>
  ว่า ขอโปรดตรัส คือ โปรดบอก แสดง บัญญัติ กำหนด เปิดเผย จำแนก ทำให้ง่าย<br>
  ประกาศ รวมความว่า ข้าแต่พระผู้มีพระภาค ข้าพระองค์ขอทูลถามปัญหานั้น <br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด ด้วยเหตุนั้น พราหมณ์<br>
  นั้นจึงทูลถามว่า<br>
  (ท่านปุณณกะทูลถาม ดังนี้)<br>
  ฤๅษี มนุชะ กษัตริย์ พราหมณ์บางพวกเหล่านี้<br>
  จำนวนมากในโลกนี้ พากันบูชายัญแก่เทวดาทั้งหลาย<br>
  ข้าแต่พระผู้มีพระภาคผู้นิรทุกข์<br>
  ชนเหล่านั้นเป็นผู้ไม่ประมาทในการบูชายัญ<br>
  ได้ข้ามชาติและชราได้บ้างไหม ข้าแต่พระผู้มีพระภาค<br>
  ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  [๑๕] (พระผู้มีพระภาคตรัสตอบว่า ปุณณกะ)<br>
  ชนเหล่านั้นหวัง ชื่นชม มุ่งหวัง จึงพากันบูชายัญ<br>
  เพราะอาศัยลาภ จึงมุ่งหวังกาม<br>
  เราขอกล่าวว่า ชนเหล่านั้นผู้ประกอบการบูชายัญ<br>
  เป็นผู้กำหนัดยินดีในภพ ข้ามชาติและชราไปไม่ได้ (๔)<br>
  คำว่า หวัง ในคำว่า ชนเหล่านั้นหวัง ชื่นชม มุ่งหวังจึงพากันบูชายัญ<br>
  อธิบายว่า หวัง คือ ต้องการ ยินดี ปรารถนา มุ่งหมายการได้รูป การได้เสียง<br>
  การได้กลิ่น การได้รส การได้โผฏฐัพพะ การได้บุตร การได้ภรรยา การได้ทรัพย์<br>
  การได้ยศ การได้ความเป็นใหญ่ การได้อัตภาพในตระกูลกษัตริย์มหาศาล การได้ <br>
  อัตภาพในตระกูลพราหมณ์มหาศาล ... ในตระกูลคหบดีมหาศาล การได้อัตภาพ<br>
  ในหมู่เทพชั้นจาตุมหาราชิกา ฯลฯ ในหมู่เทพชั้นพรหมกายิกา รวมความว่า หวัง<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า ชื่นชม ได้แก่ ชื่นชมยัญ ชื่นชมผล หรือชื่นชมบุคคลผู้ควรแก่ทักษิณา<br>
  ชนทั้งหลายชื่นชมยัญ เป็นอย่างไร<br>
  คือ ชนทั้งหลายชื่นชม คือ ยกย่อง พรรณนา สรรเสริญว่า เราให้ของน่ารัก<br>
  เราให้ของน่าพอใจ เราให้ของประณีต เราให้ของตามกาลเวลา เราให้ของสมควร<br>
  เราเลือกให้ เราให้ของไม่มีโทษ เราให้เป็นประจำ เราเมื่อกำลังให้จิตก็เลื่อมใส<br>
  ชนทั้งหลายชื่นชมยัญ เป็นอย่างนี้<br>
  ชนทั้งหลายชื่นชมผล เป็นอย่างไร<br>
  คือ ชนทั้งหลายชื่นชม คือ ยกย่อง พรรณนา สรรเสริญว่า เพราะยัญนี้<br>
  เป็นต้นเหตุจักได้รูป ... จักได้เสียง ... จักได้กลิ่น ... จักได้รส ... จักได้โผฏฐัพพะ<br>
  ... จักได้อัตภาพในตระกูลกษัตริย์มหาศาล ตระกูลพราหมณมหาศาล ฯลฯ ใน<br>
  หมู่เทพชั้นพรหมกายิกา ชนทั้งหลายชื่นชมผล เป็นอย่างนี้<br>
  ชนทั้งหลายชื่นชมบุคคลผู้ควรแก่ทักษิณา เป็นอย่างไร<br>
  คือ ชนทั้งหลายชื่นชม ยกย่อง พรรณนา สรรเสริญว่า บุคคลผู้ควรแก่ทักษิณา<br>
  คือ บุคคลผู้ควรแก่ทักษิณาถึงพร้อมด้วยชาติ ถึงพร้อมด้วยโคตร ชำนาญมนตร์๑<br>
  ทรงจำมนตร์ได้ เรียนจบไตรเพท๒ พร้อมทั้งนิฆัณฑุศาสตร์๓ เกฏุภศาสตร์๔<br>
  อักษรศาสตร์๕ และประวัติศาสตร์๖ รู้ตัวบท และไวยากรณ์ ชำนาญในโลกายต-<br>
  ศาสตร์๗ และการทำนายลักษณะมหาบุรุษ๘ เป็นผู้ปราศจากราคะ หรือปฏิบัติ<br><br>เชิงอรรถ :<br>
  ๑ มนตร์ ดูเชิงอรรถข้อ ๔๕/๘<br>
  ๒ ไตรเพท ดูเชิงอรรถข้อ ๔๕/๘<br>
  ๓ นิฆัณฑุศาสตร์ ดูเชิงอรรถข้อ ๔๕/๘<br>
  ๔ เกฏุภศาสตร์ ดูเชิงอรรถข้อ ๔๕/๘<br>
  ๕ อักษรศาสตร์ ดูเชิงอรรถข้อ ๔๕/๘<br>
  ๖ ประวัติศาสตร์ ดูเชิงอรรถข้อ ๔๕/๘<br>
  ๗ โลกายตศาสตร์ เป็นคัมภีร์ว่าด้วยเรื่องราวที่เหลือเชื่อ ถ้าบุคคลเชื่อคัมภีร์นี้แล้วจะไม่อยากทำบุญ<br>
  (ที.สี.อ. ๒๕๖/๒๒๓, ขุ.จู.อ. ๑๕/๑๔)<br>
  ๘ ศาสตร์ว่าด้วยลักษณะของบุคคลสำคัญมีพระพุทธเจ้าเป็นต้น อันมีอยู่ในคัมภีร์พราหมณ์
  ซึ่งเรียกว่า มนตร์ <br>
  เฉพาะส่วนที่ว่าด้วยผู้เป็นพระพุทธเจ้า เรียกว่าพุทธมนตร์ มีอยู่ ๑๖,๐๐๐ คาถา
  (ที.สี.อ. ๒๕๖/๒๒๓, <br>
  ขุ.จู.อ. ๑๕/๑๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๙๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  เพื่อกำจัดราคะ ปราศจากโทสะ หรือปฏิบัติเพื่อกำจัดโทสะ ปราศจากโมหะ หรือ<br>
  ปฏิบัติเพื่อกำจัดโมหะ ถึงพร้อมด้วยศรัทธา ศีล สมาธิ ปัญญา วิมุตติ วิมุตติ-<br>
  ญาณทัสสนะ ชนทั้งหลายผู้ควรแก่ทักษิณา เป็นอย่างนี้ รวมความว่า หวัง ชื่นชม<br>
  คำว่า มุ่งหวัง อธิบายว่า ชนทั้งหลาย มุ่งหวังการได้รูป มุ่งหวังการได้เสียง<br>
  การได้กลิ่น การได้รส การได้โผฏฐัพพะ การได้อัตภาพในตระกูลกษัตริย์มหาศาล<br>
  ฯลฯ มุ่งหวังการได้อัตภาพในหมู่เทพชั้นพรหมกายิกา รวมความว่า หวัง ชื่นชม<br>
  มุ่งหวัง<br>
  คำว่า จึงพากันบูชายัญ อธิบายว่า จึงพากันบูชายัญ คือ จึงพากันให้ สละ<br>
  บริจาคจีวร บิณฑบาต เสนาสนะ คิลานปัจจัยเภสัชบริขาร ข้าว น้ำ ผ้า ยาน<br>
  พวงดอกไม้ ของหอม เครื่องลูบไล้ ที่นอน ที่พัก เครื่องประทีป รวมความว่า<br>
  ชนเหล่านั้น หวัง ชื่นชม มุ่งหวัง จึงพากันบูชายัญ<br>
  คำว่า ปุณณกะ เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้เป็นสัจฉิกาบัญญัติ รวมความว่า พระผู้มีพระภาคตรัสตอบว่า <br>
  ปุณณกะ<br>
  คำว่า เพราะอาศัยลาภ จึงมุ่งหวังกาม อธิบายว่า เพราะอาศัยการได้รูป<br>
  จึงมุ่งหวังกาม เพราะอาศัยการได้เสียงจึงมุ่งหวังกาม ฯลฯ เพราะอาศัยการได้<br>
  อัตภาพในหมู่เทพชั้นพรหมกายิกา จึงมุ่งหวัง คือ ปรารถนากาม รวมความว่า<br>
  เพราะอาศัยลาภ จึงมุ่งหวังกาม<br>
  คำว่า เราขอกล่าวว่า ชนเหล่านั้นผู้ประกอบการบูชายัญ เป็นผู้กำหนัด<br>
  ยินดีในภพ ข้ามชาติและชราไปไม่ได้ ได้แก่ ผู้บูชายัญตรัสเรียกว่า ชนเหล่านั้น<br>
  คำว่า ผู้ประกอบการบูชายัญ ได้แก่ ผู้ประกอบ คือ ผู้ขวนขวาย ฝักใฝ่ <br>
  ใฝ่ใจในการประกอบการบูชายัญ คือ ประพฤติในการบูชานั้น มากด้วยการบูชานั้น<br>
  หนักในการบูชานั้น เอนไปในการบูชานั้น โอนไปในการบูชานั้น โน้มไปในการบูชานั้น <br>
  น้อมใจไปในการบูชานั้น มีการบูชานั้นเป็นใหญ่ รวมความว่า ชนเหล่านั้น ผู้<br>
  ประกอบการบูชายัญ<br>
</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า เป็นผู้กำหนัดยินดีในภพ อธิบายว่า ตัณหา ตรัสเรียกว่า ความ<br>
  กำหนัดในภพ ได้แก่ ความพอใจในภพ ความกำหนัดในภพ ความเพลิดเพลินในภพ<br>
  ตัณหาในภพ ความเยื่อใยในภพ ความกระหายในภพ ความเร่าร้อนในภพ<br>
  ความลุ่มหลงในภพ ความหมกมุ่นในภพ ในภพทั้งหลาย ชนเหล่านั้น กำหนัด ติดใจ<br>
  คลั่งไคล้ หลงใหล หมกมุ่น ติด ข้อง พัวพันในภพทั้งหลาย ด้วยความกำหนัดในภพ<br>
  รวมความว่า ชนเหล่านั้นผู้ประกอบการบูชายัญ เป็นผู้กำหนัดยินดีในภพ<br>
  คำว่า เราขอกล่าวว่า ... ข้ามชาติและชราไปไม่ได้ อธิบายว่า เราขอกล่าว<br>
  คือ บอก แสดง บัญญัติ กำหนด เปิดเผย จำแนก ทำให้ง่าย ประกาศว่า<br>
  ชนเหล่านั้น ผู้ประกอบการบูชายัญ กำหนัดยินดีในภพ ข้ามไม่ได้ คือ ข้ามไปไม่ได้<br>
  ข้ามพ้นไม่ได้ ก้าวล่วงไม่ได้ ล่วงเลยชาติชราและมรณะไปไม่ได้ คือ ไม่ออก ไม่<br>
  สลัดออก ก้าวไม่พ้น ไม่ก้าวล่วง ไม่ล่วงเลยชาติชราและมรณะ หมุนวนอยู่<br>
  ภายในชาติชราและมรณะ ภายในหนทางแห่งสงสาร คือ ไปตามชาติ ชราติดตาม<br>
  พยาธิครอบงำ มรณะย่ำยี ไม่มีที่ต้านทาน ไม่มีที่หลีกเร้น ไม่มีที่พึ่ง ไม่มีที่อาศัย<br>
  รวมความว่า เราขอกล่าวว่า ชนเหล่านั้นผู้ประกอบการบูชายัญ เป็นผู้กำหนัดยินดี<br>
  ในภพ ข้ามชาติและชราไปไม่ได้ ด้วยเหตุนั้น พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า ปุณณกะ)<br>
  ชนเหล่านั้นหวัง ชื่นชม มุ่งหวัง จึงพากันบูชายัญ<br>
  เพราะอาศัยลาภ จึงมุ่งหวังกาม<br>
  เราขอกล่าวว่า ชนเหล่านั้นผู้ประกอบการบูชายัญ<br>
  เป็นผู้กำหนัดยินดีในภพ ข้ามชาติและชราไปไม่ได้<br>
  [๑๖] (ท่านปุณณกะทูลถาม ดังนี้)<br>
  ข้าแต่พระองค์ผู้นิรทุกข์<br>
  ถ้าชนเหล่านั้น ผู้ประกอบการบูชายัญ<br>
  ข้ามชาติและชราไปไม่ได้ด้วยยัญทั้งหลาย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ข้าแต่พระองค์ผู้นิรทุกข์ เมื่อเป็นเช่นนี้<br>
  ใครเล่าในเทวโลกและมนุษยโลก ข้ามชาติและชราได้<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด (๕)<br>
  คำว่า ถ้าชนเหล่านั้น ผู้ประกอบการบูชายัญ ข้าม ... ไปไม่ได้ อธิบาย<br>
  ว่า ชนเหล่านั้นผู้บูชายัญ ผู้ประกอบการบูชายัญ เป็นผู้กำหนัดยินดีในภพข้ามไม่ได้<br>
  คือ ข้ามไปไม่ได้ ข้ามพ้นไม่ได้ ก้าวล่วงไม่ได้ ล่วงเลยชาติชราและมรณะไปไม่ได้<br>
  ได้แก่ ไม่ออก ไม่สลัดออก ก้าวไม่พ้น ไม่ก้าวล่วง ไม่ล่วงเลยจากชาติชราและมรณะ<br>
  คือ หมุนวนอยู่ภายในชาติชราและมรณะ ภายในหนทางแห่งสงสาร คือ ไปตามชาติ<br>
  ชราติดตาม พยาธิครอบงำ มรณะย่ำยี ไม่มีที่ต้านทาน ไม่มีที่หลีกเร้น ไม่มีที่พึ่ง<br>
  ไม่มีที่อาศัย รวมความว่า ถ้าชนเหล่านั้น ผู้ประกอบการบูชายัญ ข้าม... ไปไม่ได้<br>
  คำว่า ดังนี้ ในคำว่า ท่านปุณณกะทูลถาม ดังนี้ เป็นบทสนธิ ฯลฯ ท่านปุณณกะ<br>
  คำว่า ด้วยยัญทั้งหลาย ในคำว่า ข้าแต่พระองค์ผู้นิรทุกข์ ... ข้ามชาติ<br>
  และชราไปไม่ได้ด้วยยัญทั้งหลาย ได้แก่ ด้วยยัญเป็นอันมาก ด้วยยัญชนิดต่าง ๆ<br>
  ด้วยยัญมากมาย<br>
  คำว่า ข้าแต่พระองค์ผู้นิรทุกข์ เป็นคำกล่าวด้วยความรัก เป็นคำกล่าวโดย<br>
  ความเคารพ คำว่า ข้าแต่พระองค์ผู้นิรทุกข์ นี้ เป็นคำกล่าวที่มีความเคารพและ<br>
  ความยำเกรง รวมความว่า ข้าแต่พระองค์ผู้นิรทุกข์ ... ข้ามชาติและชราไปไม่ได้<br>
  ด้วยยัญทั้งหลาย<br>
  คำว่า ข้าแต่พระองค์ผู้นิรทุกข์ เมื่อเป็นเช่นนี้ ใครเล่าในเทวโลกและ<br>
  มนุษยโลก ข้ามชาติและชราได้ อธิบายว่า เมื่อเป็นเช่นนี้ ใครเล่าในโลก พร้อม<br>
  ทั้งเทวโลก มารโลก พรหมโลก ในหมู่สัตว์พร้อมทั้งเทวดาและมนุษย์ ข้ามได้ คือ<br>
  ข้ามไปได้ ข้ามพ้นไปได้ ก้าวล่วงไปได้ ล่วงเลยชาติชราและมรณะไปได้<br>
  คำว่า ข้าแต่พระองค์ผู้นิรทุกข์ เป็นคำกล่าวด้วยความรัก เป็นคำกล่าวโดย<br>
  ความเคารพ คำว่า ข้าแต่พระองค์ผู้นิรทุกข์ นี้ เป็นคำกล่าวที่มีความเคารพและ<br>
  ความยำเกรง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า ข้าพระองค์ขอทูลถามปัญหานั้น ในคำว่า ข้าแต่พระผู้มีพระภาค<br>
  ข้าพระองค์ขอทูลถามปัญหานั้น ขอพระองค์โปรดตรัสบอกปัญหานั้นแก่ข้าพระ-<br>
  องค์ด้วยเถิด อธิบายว่า ข้าพระองค์ขอทูลถามปัญหานั้น คือ ทูลขอปัญหานั้น<br>
  ทูลอัญเชิญปัญหานั้น ทูลให้ทรงประกาศปัญหานั้น ขอพระองค์โปรดตรัสบอก<br>
  ปัญหานั้นด้วยเถิด รวมความว่า ข้าพระองค์ขอทูลถามปัญหานั้น<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า<br>
  พระผู้มีพระภาค นี้ เป็นสัจฉิกาบัญญัติ๑<br>
  คำว่า ขอพระองค์โปรดตรัสบอกปัญหานั้นด้วยเถิด อธิบายว่า ขอพระองค์<br>
  โปรดตรัส คือ โปรดบอก แสดง บัญญัติ กำหนด เปิดเผย จำแนก ทำให้ง่าย<br>
  ประกาศด้วยเถิด รวมความว่า ข้าแต่พระผู้มีพระภาค ข้าพระองค์ขอทูลถามปัญหานั้น <br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด ด้วยเหตุนั้น พราหมณ์<br>
  นั้นจึงทูลถามว่า<br>
  (ท่านปุณณกะทูลถาม ดังนี้)<br>
  ข้าแต่พระองค์ผู้นิรทุกข์<br>
  ถ้าชนเหล่านั้น ผู้ประกอบการบูชายัญ<br>
  ข้ามชาติและชราไปไม่ได้ด้วยยัญทั้งหลาย<br>
  ข้าแต่พระองค์ผู้นิรทุกข์ เมื่อเป็นเช่นนี้<br>
  ใครเล่าในเทวโลกและมนุษยโลก ข้ามชาติและชราได้<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  [๑๗] (พระผู้มีพระภาคตรัสตอบว่า ปุณณกะ)<br>
  เรากล่าวว่า บุคคลใดไม่มีความหวั่นไหวในโลกไหน ๆ<br>
  เพราะทราบชัดฝั่งนี้และฝั่งโน้นในโลก<br>
  บุคคลนั้นเป็นผู้สงบ ปราศจากควัน ไม่มีทุกข์<br>
  ไม่มีความหวัง ชื่อว่าข้ามชาติและชราได้แล้ว (๖)<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า เพราะทราบชัดฝั่งนี้และฝั่งโน้นในโลก อธิบายว่า ญาณ ตรัสเรียกว่า<br>
  สังขา ได้แก่ ความรู้ทั่ว กิริยาที่รู้ชัด ฯลฯ ความไม่หลงงมงาย ความเลือกเฟ้นธรรม<br>
  สัมมาทิฏฐิ๑</p>
<p> ว่าด้วยฝั่งนี้และฝั่งโน้น<br>
  คำว่า ฝั่งนี้และฝั่งโน้น อธิบายว่า<br>
  อัตภาพของตน ตรัสเรียกว่า ฝั่งนี้<br>
  อัตภาพของผู้อื่น ตรัสเรียกว่า ฝั่งโน้น<br>
  รูป เวทนา สัญญา สังขาร และวิญญาณของตน ตรัสเรียกว่า ฝั่งนี้<br>
  รูป เวทนา สัญญา สังขาร และวิญญาณของผู้อื่น ตรัสเรียกว่า ฝั่งโน้น<br>
  อายตนะภายใน ๖ ตรัสเรียกว่า ฝั่งนี้ อายตนะภายนอก ๖ ตรัสเรียกว่า<br>
  ฝั่งโน้น<br>
  มนุษยโลก ตรัสเรียกว่า ฝั่งนี้ เทวโลก ตรัสเรียกว่า ฝั่งโน้น<br>
  กามธาตุ ตรัสเรียกว่า ฝั่งนี้ รูปธาตุ อรูปธาตุ ตรัสเรียกว่า ฝั่งโน้น<br>
  กามธาตุ รูปธาตุ ตรัสเรียกว่า ฝั่งนี้ อรูปธาตุ ตรัสเรียกว่า ฝั่งโน้น<br>
  คำว่า เพราะทราบชัดฝั่งนี้และฝั่งโน้นในโลก อธิบายว่า เพราะทราบชัด คือ<br>
  เพราะรู้ ทราบ เทียบเคียง พิจารณา ทำให้กระจ่าง ทำให้แจ่มแจ้งฝั่งนี้และฝั่งโน้น<br>
  โดยความเป็นของไม่เที่ยง เป็นทุกข์ ฯลฯ เป็นโรค ฯลฯ เป็นดุจหัวฝี ฯลฯ<br>
  เป็นดุจลูกศร ฯลฯ เป็นของที่ต้องสลัดออกไป รวมความว่า เพราะทราบชัดฝั่งนี้<br>
  และฝั่งโน้นในโลก<br>
  คำว่า ปุณณกะ ในคำว่า พระผู้มีพระภาคตรัสตอบว่า ปุณณกะ เป็นคำ<br>
  ที่พระผู้มีพระภาคตรัสเรียกพราหมณ์นั้นโดยชื่อ<br><br>เชิงอรรถ :<br>
  ๑ ดูรายละเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ ฯลฯ รวมความว่า พระผู้มีพระภาคตรัสตอบว่า ปุณณกะ<br>
  คำว่า บุคคลใด ในคำว่า บุคคลใดไม่มีความหวั่นไหวในโลกไหน ๆ ได้แก่<br>
  พระอรหันตขีณาสพ<br>
  คำว่า ความหวั่นไหว ได้แก่ ความหวั่นไหวเพราะตัณหา ความหวั่นไหว<br>
  เพราะทิฏฐิ ความหวั่นไหวเพราะมานะ ความหวั่นไหวเพราะกิเลส ความหวั่นไหว<br>
  เพราะกาม ความหวั่นไหวเหล่านี้ ไม่มี คือ ไม่มีอยู่ ไม่ปรากฏ หามิได้แก่บุคคลใด<br>
  ได้แก่ ท่านละได้แล้ว ตัดขาดแล้ว ทำให้สงบได้แล้ว ระงับได้แล้ว ทำให้เกิดขึ้นไม่ได้อีก <br>
  เผาด้วยไฟคือญาณแล้ว<br>
  คำว่า ไหน ๆ ได้แก่ ไหน ๆ คือ ที่ไหน ๆ ไร ๆ ภายใน ภายนอก<br>
  หรือทั้งภายในและภายนอก<br>
  คำว่า ในโลก ได้แก่ ในอบายโลก ฯลฯ อายตนโลก๑ รวมความว่า บุคคลใด <br>
  ไม่มีความหวั่นไหวในโลกไหน ๆ</p>
<p> ว่าด้วยผู้สงบ ปราศจากควัน<br>
  คำว่า เป็นผู้สงบ ในคำว่า เรากล่าวว่า... บุคคลนั้นเป็นผู้สงบ ปราศจาก<br>
  ควัน ไม่มีทุกข์ ไม่มีความหวัง ชื่อว่าข้ามชาติและชราได้แล้ว อธิบายว่า<br>
  ชื่อว่าเป็นผู้สงบ เพราะสงบราคะ<br>
  ชื่อว่าเป็นผู้สงบ เพราะสงบโทสะ<br>
  ชื่อว่าเป็นผู้สงบ เพราะสงบโมหะ<br>
  คือ เป็นผู้สงบแล้ว เข้าไปสงบแล้ว สงบเย็นแล้ว ดับแล้ว ระงับแล้ว<br>
  เพราะสงบ ระงับ สงบเย็น เผา ดับ ปราศจาก สงบระงับโกธะ ... อุปนาหะ ...<br>
  มักขะ ... ปฬาสะ ... อิสสา ... มัจฉริยะ ... มายา ... สาเถยยะ... ถัมภะ ...<br>
  สารัมภะ ... มานะ ... อติมานะ ... มทะ ... ปมาทะ ... กิเลสทุกชนิด ...<br><br>เชิงอรรถ :<br>
  ๑ ดูรายละเอียดข้อ ๑/๔๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ทุจริตทุกทาง ... ความกระวนกระวายทุกอย่าง ... ความเร่าร้อนทุกสถาน ...<br>
  ความเดือดร้อนทุกประการ ... อกุศลาภิสังขารทุกประเภท รวมความว่า เป็นผู้สงบ<br>
  คำว่า ปราศจากควัน อธิบายว่า กายทุจริต พระอรหันตขีณาสพขจัดได้แล้ว<br>
  คือ กำจัด ทำให้แห้ง ทำให้เหือดแห้ง ทำให้หมดสิ้นไปได้แล้ว วจีทุจริต มโนทุจริต <br>
  พระอรหันตขีณาสพขจัดได้แล้ว คือ กำจัด ทำให้แห้ง ทำให้เหือดแห้ง ทำให้<br>
  หมดสิ้นไปได้แล้ว<br>
  ราคะ ... โทสะ ... โมหะ พระอรหันตขีณาสพขจัดได้แล้ว กำจัด ทำให้แห้ง<br>
  ทำให้เหือดแห้ง ทำให้หมดสิ้นไปได้แล้ว<br>
  โกธะ ... อุปนาหะ ... มักขะ ... ปฬาสะ ... อิสสา ... มัจฉริยะ ... มายา<br>
  ... สาเถยยะ ... ถัมภะ ... สารัมภะ ... มานะ ... อติมานะ ... มทะ ... ปมาทะ<br>
  ... กิเลสทุกชนิด ... ทุจริตทุกทาง ... ความกระวนกระวายทุกอย่าง ... ความ<br>
  เร่าร้อนทุกสถาน ... ความเดือดร้อนทุกประการ ... อกุสลาภิสังขารทุกประเภท<br>
  พระอรหันตขีณาสพขจัดได้แล้ว คือ กำจัด ทำให้แห้ง ทำให้เหือดแห้ง ทำให้<br>
  หมดสิ้นไปได้แล้ว<br>
  อีกนัยหนึ่ง ควัน ตรัสเรียกว่าความโกรธ<br>
  (สมจริงดังที่พระผู้มีพระภาคตรัสไว้ว่า)<br>
  พราหมณ์ ท่านมีมานะเป็นเครื่องหาบ<br>
  มีความโกรธเป็นควัน มีความเป็นคนพูดเท็จเป็นเถ้า<br>
  มีลิ้นเป็นทัพพี มีหัวใจเป็นที่บูชาไฟ<br>
  ตนที่ฝึกดีแล้วเป็นความรุ่งเรืองของบุรุษ๑</p>
<p> ว่าด้วยเหตุเกิดแห่งความโกรธ ๑๐<br>
  อีกนัยหนึ่ง ความโกรธย่อมเกิดเพราะเหตุ ๑๐ อย่าง คือ<br>
  ๑. เพราะสำคัญว่า ผู้นี้ได้ทำสิ่งที่ไม่เป็นประโยชน์แก่เรา<br><br>เชิงอรรถ :<br>
  ๑ สํ.ส. ๑๕/๑๙๕/๒๐๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ๒. เพราะสำคัญว่า ผู้นี้กำลังทำสิ่งที่ไม่เป็นประโยชน์แก่เรา<br>
  ๓. เพราะสำคัญว่า ผู้นี้จักทำสิ่งที่ไม่เป็นประโยชน์แก่เรา<br>
  ๔. ฯลฯ ผู้นี้ได้ทำสิ่งที่ไม่เป็นประโยชน์แก่คนผู้เป็นที่รักที่ชอบพอของเรา<br>
  ๕. ฯลฯ ผู้นี้กำลังทำสิ่งที่ไม่เป็นประโยชน์แก่คนผู้เป็นที่รักที่ชอบพอของเรา<br>
  ๖. ฯลฯ ผู้นี้จักทำสิ่งที่ไม่เป็นประโยชน์แก่คนผู้เป็นที่รักที่ชอบพอของเรา<br>
  ๗. ฯลฯ ผู้นี้ได้ทำสิ่งที่เป็นประโยชน์แก่คนผู้ไม่เป็นที่รัก ไม่เป็นที่ชอบพอ<br>
  ของเรา<br>
  ๘. ฯลฯ ผู้นี้กำลังทำสิ่งที่เป็นประโยชน์แก่คนผู้ไม่เป็นที่รัก ไม่เป็นที่ชอบพอ<br>
  ของเรา<br>
  ๙. ฯลฯ ผู้นี้จักทำสิ่งที่เป็นประโยชน์แก่คนผู้ไม่เป็นที่รัก ไม่เป็นที่ชอบพอ<br>
  ของเรา<br>
  ๑๐. ความโกรธเกิดขึ้นในฐานะอันไม่สมควร<br>
  ใจปองร้าย มุ่งร้าย ขัดเคือง ขุ่นเคือง เคือง เคืองมาก เคืองตลอด ชัง ชิงชัง<br>
  เกลียดชัง ใจพยาบาท ใจแค้นเคือง ความโกรธ กิริยาที่โกรธ ภาวะที่โกรธ<br>
  ความคิดประทุษร้าย กิริยาที่คิดประทุษร้าย ภาวะที่คิดประทุษร้าย ความคิดปองร้าย<br>
  กิริยาที่คิดปองร้าย ภาวะที่คิดปองร้าย ความโกรธ ความแค้น ความดุร้าย<br>
  ความเกรี้ยวกราด ความไม่แช่มชื่นแห่งจิตเห็นปานนี้ นี้ตรัสเรียกว่า ความโกรธ<br>
  อีกนัยหนึ่ง พึงทราบความโกรธมาก ความโกรธน้อย บางครั้งความโกรธ<br>
  เพียงทำให้ใจขุ่นมัว ยังไม่ถึงกับหน้าเง้าหน้างอก็มี บางครั้งความโกรธเพียงทำให้<br>
  หน้าเง้าหน้างอ แต่ยังไม่ถึงกับคางสั่นก็มี บางครั้งความโกรธเพียงทำให้คางสั่น<br>
  แต่ยังไม่ถึงกับพูดคำหยาบก็มี บางครั้งความโกรธเพียงทำให้พูดคำหยาบ แต่ยังไม่<br>
  ถึงกับตาขวางมองทิศมองทางก็มี บางครั้งความโกรธเพียงทำให้ตาขวางมองทิศ<br>
  มองทาง แต่ยังไม่ถึงกับคว้าไม้คว้ามีดก็มี บางครั้งความโกรธเพียงทำให้คว้าไม้<br>
  คว้ามีด แต่ยังไม่ถึงกับเงือดเงื้อไม้และมีด(ที่ถือไว้)ก็มี บางครั้งความโกรธเพียงแต่<br>
  ทำให้เงือดเงื้อไม้และมีด แต่ยังไม่ถึงกับลงมือฟาดฟันก็มี บางครั้งความโกรธเพียง<br>
  แต่ฟาดฟัน แต่ยังไม่ถึงกับทำให้เกิดบาดแผลก็มี บางครั้งความโกรธเพียงแต่ทำให้<br>
  เกิดบาดแผล แต่ยังไม่ถึงกับทำให้กระดูกหักก็มี บางครั้งความโกรธเพียงแต่ทำให้<br>
  กระดูกหัก แต่ยังไม่ถึงกับทำให้อวัยวะขาดหลุดไปก็มี บางครั้งความโกรธเพียงแต่</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  ทำให้อวัยวะขาดหลุดไป แต่ยังไม่ถึงกับทำให้เสียชีวิตก็มี บางครั้งความโกรธเพียง<br>
  แต่ทำให้ผู้อื่นเสียชีวิต แต่ยังไม่ถึงกับทำให้ดำรงอยู่เพื่อฆ่าตนเองก็มี เมื่อใด <br>
  ความโกรธทำให้ฆ่าบุคคลอื่นแล้วฆ่าตนเองเสียด้วย เมื่อนั้น ความโกรธเป็นไปรุนแรงมาก <br>
  ถึงความเป็นสิ่งร้ายแรงอย่างยิ่ง ความโกรธนั้น ผู้ใดละได้แล้ว ตัดขาดได้แล้ว<br>
  ทำให้สงบได้แล้ว ระงับได้แล้ว ทำให้เกิดขึ้นไม่ได้อีก เผาด้วยไฟคือญาณแล้ว ผู้<br>
  นั้นตรัสเรียกว่า ปราศจากควัน<br>
  ชื่อว่าปราศจากควัน เพราะเป็นผู้ละความโกรธได้แล้ว ชื่อว่าปราศจากควัน <br>
  เพราะเป็นผู้กำหนดรู้ที่ตั้งแห่งความโกรธได้แล้ว ชื่อว่าปราศจากควัน เพราะเป็นผู้<br>
  เข้าไปตัดเหตุแห่งความโกรธได้แล้ว<br>
  คำว่า ไม่มีทุกข์ อธิบายว่า ราคะเป็นทุกข์ โทสะ โมหะ โกธะ อุปนาหะ ฯลฯ <br>
  อกุสลาภิสังขารทุกประเภทเป็นทุกข์ ความทุกข์เหล่านี้ผู้ใดละได้แล้ว คือ ตัดขาด<br>
  ได้แล้ว ทำให้สงบได้แล้ว ระงับได้แล้ว ทำให้เกิดขึ้นไม่ได้อีก เผาด้วยไฟคือญาณแล้ว<br>
  ผู้นั้นตรัสเรียกว่า ไม่มีทุกข์<br>
  คำว่า ไม่มีความหวัง อธิบายว่า ตัณหาตรัสเรียกว่า ความหวัง ได้แก่<br>
  ความกำหนัด ความกำหนัดนัก ฯลฯ อภิชฌา อกุศลมูลคือโลภะ๑ ความหวัง คือ<br>
  ตัณหาเหล่านี้ผู้ใดละได้แล้ว ตัดขาดได้แล้ว ทำให้สงบได้แล้ว ระงับได้แล้ว ทำให้<br>
  เกิดขึ้นไม่ได้อีก เผาด้วยไฟคือญาณแล้ว ผู้นั้นตรัสเรียกว่า ไม่มีความหวัง<br>
  คำว่า ชาติ ได้แก่ การเกิด คือ การเกิดขึ้น การก้าวลง (สู่ครรภ์) การบังเกิด<br>
  การบังเกิดขึ้น ความปรากฏแห่งขันธ์ทั้งหลาย การได้อายตนะในหมู่สัตวนั้น ๆ<br>
  ของสัตว์เหล่านั้น ๆ<br>
  คำว่า ชรา ได้แก่ ความแก่ คือ ความทรุดโทรม ความเป็นผู้มีฟันหัก<br>
  ความเป็นผู้มีผมหงอก ความเป็นผู้มีหนังเหี่ยว ความเสื่อมอายุ ความแก่หง่อม<br>
  แห่งอินทรีย์๒ทั้งหลายในหมู่สัตวนั้น ๆ ของสัตว์เหล่านั้น ๆ<br>
  คำว่า เรากล่าวว่า ... บุคคลนั้นเป็นผู้สงบ ปราศจากควัน ไม่มีทุกข์<br>
  ไม่มีความหวัง ชื่อว่าข้ามชาติและชราได้แล้ว อธิบายว่า เรากล่าว คือ บอก แสดง<br><br>เชิงอรรถ :<br>
  ๑ ดูรายละเอียดข้อ ๒/๕๐-๕๑<br>
  ๒ อินทรีย์ ในที่นี้หมายถึงอินทรีย์ ๖ ได้แก่ ตา หู จมูก ลิ้น กาย และใจ (ขุ.จู.อ.
  ๑๗/๑๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๓. ปุณณกมาณวปัญหานิทเทส<br>
  บัญญัติ กำหนด เปิดเผย จำแนก ทำให้ง่าย ประกาศว่า เป็นผู้สงบ ปราศจากควัน<br>
  ไม่มีทุกข์ ไม่มีความหวัง ข้ามได้ คือ ข้ามไปได้ ข้ามพ้นไปได้ ก้าวล่วงไปได้<br>
  ล่วงเลยชาติชรามรณะไปได้ รวมความว่า เรากล่าวว่า ... บุคคลนั้นเป็นผู้สงบ<br>
  ปราศจากควัน ไม่มีทุกข์ ไม่มีความหวัง ชื่อว่าข้ามชาติและชราได้แล้ว ด้วยเหตุนั้น<br>
  พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า ปุณณกะ)<br>
  เรากล่าวว่า บุคคลใดไม่มีความหวั่นไหวในโลกไหน ๆ<br>
  เพราะทราบชัดฝั่งนี้และฝั่งโน้นในโลก<br>
  บุคคลนั้นเป็นผู้สงบ ปราศจากควัน ไม่มีทุกข์<br>
  ไม่มีความหวัง ชื่อว่าข้ามชาติและชราได้แล้ว<br>
  พร้อมกับการจบคาถา ฯลฯ ปุณณกมาณพประคองอัญชลี นั่งลงนมัสการ<br>
  พระผู้มีพระภาคโดยประกาศว่า ข้าแต่พระองค์ผู้เจริญ พระผู้มีพระภาคเป็นศาสดา<br>
  ของข้าพระองค์ ข้าพระองค์เป็นสาวก<br>
  ปุณณกมาณวปัญหานิทเทสที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๐๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ๔. เมตตคูมาณวปัญหานิทเทส๑<br>
  ว่าด้วยปัญหาของเมตตคูมาณพ<br>
  [๑๘] (ท่านเมตตคูทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าพระองค์ย่อมสำคัญพระองค์ว่า ทรงเป็นผู้จบเวท<br>
  ทรงอบรมพระองค์แล้ว ทุกข์หลายรูปแบบอะไรก็ตามในโลก<br>
  ทุกข์เหล่านี้เกิดมาจากที่ไหนหนอ (๑)</p>
<p> ว่าด้วยการถาม ๓<br>
  คำว่า ขอทูลถาม ในคำว่า ข้าแต่พระผู้มีพระภาค ข้าพระองค์ขอทูลถาม<br>
  ปัญหานั้น ขอพระองค์โปรดตรัสบอกปัญหานั้นแก่ข้าพระองค์ด้วยเถิด ได้แก่<br>
  การถาม ๓ อย่าง คือ<br>
  ๑. การถามเพื่อทำให้ชัดเจนในสิ่งที่ยังไม่เคยเห็น<br>
  ๒. การถามเพื่อเทียบเคียงในสิ่งที่เคยเห็นแล้ว<br>
  ๓. การถามเพื่อตัดความสงสัย<br>
  การถามเพื่อทำให้ชัดเจนในสิ่งที่ยังไม่เคยเห็น เป็นอย่างไร<br>
  คือ โดยปกติลักษณะใด ตนยังไม่รู้ ยังไม่เห็น ยังมิได้เทียบเคียง ยังมิได้<br>
  พิจารณา ยังมิได้ทำให้กระจ่าง ยังมิได้ทำให้แจ่มแจ้ง ก็ถามปัญหาเพื่อรู้ เพื่อเห็น<br>
  เพื่อเทียบเคียง เพื่อพิจารณา เพื่อทำให้ลักษณะนั้นแจ่มแจ้ง นี้ชื่อว่าการถามเพื่อ<br>
  ทำให้ชัดเจนในสิ่งที่ยังไม่เคยเห็น<br>
  การถามเพื่อเทียบเคียงในสิ่งที่เคยเห็นแล้ว เป็นอย่างไร<br><br>เชิงอรรถ :<br>
  ๑ ขุ.สุ. ๒๕/๑๐๕๖-๑๐๖๗/๕๓๔-๕๓๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คือ โดยปกติลักษณะใด ตนรู้ เห็น เทียบเคียง พิจารณา ทำให้กระจ่าง<br>
  ทำให้แจ่มแจ้งแล้ว ก็ถามปัญหา เพื่อเทียบเคียงลักษณะนั้นกับบัณฑิตอื่น นี้ชื่อว่า<br>
  การถามเพื่อเทียบเคียงในสิ่งที่เคยเห็นแล้ว<br>
  การถามเพื่อตัดความสงสัย เป็นอย่างไร<br>
  คือ โดยปกติบุคคลเป็นผู้แล่นไปสู่ความสงสัย แล่นไปสู่ความเคลือบแคลง<br>
  เกิดความคิดเป็นสองแง่ว่า เป็นอย่างนี้หรือไม่หนอ เป็นอะไรหรือ เป็นอย่างไรหนอ<br>
  เขาก็ถามปัญหา เพื่อตัดความสงสัย นี้ชื่อว่าการถามเพื่อตัดความสงสัย เหล่านี้<br>
  ชื่อว่าการถาม ๓ อย่าง<br>
  การถามอีก ๓ อย่าง คือ<br>
  ๑. การถามของมนุษย์ ๒. การถามของอมนุษย์<br>
  ๓. การถามของรูปเนรมิต<br>
  การถามของมนุษย์ เป็นอย่างไร<br>
  คือ พวกมนุษย์เข้าเฝ้าพระผู้มีพระภาคพุทธเจ้าแล้ว ทูลถามปัญหา คือ<br>
  พวกภิกษุก็ทูลถาม ภิกษุณีก็ทูลถาม อุบาสกก็ทูลถาม อุบาสิกาก็ทูลถาม พระ<br>
  ราชาก็ทูลถาม กษัตริย์ก็ทูลถาม พราหมณ์ก็ทูลถาม แพศย์ก็ทูลถาม ศูทรก็ทูลถาม<br>
  คฤหัสถ์ก็ทูลถาม บรรพชิตก็ทูลถาม นี้ชื่อว่าการถามของมนุษย์<br>
  การถามของอมนุษย์ เป็นอย่างไร<br>
  คือ พวกอมนุษย์เข้าเฝ้าพระผู้มีพระภาคพุทธเจ้าแล้ว ทูลถามปัญหา คือ<br>
  พวกนาคก็ทูลถาม ครุฑก็ทูลถาม ยักษ์ก็ทูลถาม อสูรก็ทูลถาม คนธรรพ์ก็ทูลถาม<br>
  ท้าวมหาราชก็ทูลถาม พระอินทร์ก็ทูลถาม พระพรหมก็ทูลถาม เทวดาก็ทูลถาม<br>
  นี้ชื่อว่าการถามของอมนุษย์<br>
  การถามของรูปเนรมิต เป็นอย่างไร<br>
  คือ พระผู้มีพระภาคทรงเนรมิตพระรูปใด ซึ่งสำเร็จด้วยพระทัย มีอวัยวะ<br>
  น้อยใหญ่ครบทุกอย่าง มีอินทรีย์ไม่บกพร่อง พระรูปเนรมิตนั้น เข้าเฝ้าพระผู้มี-<br>
  พระภาคพุทธเจ้าแล้ว ก็ทูลถามปัญหา พระผู้มีพระภาคทรงวิสัชนา นี้ชื่อว่าการ<br>
  ถามของรูปเนรมิต เหล่านี้ชื่อว่าการถามอีก ๓ อย่าง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  การถามอีก ๓ อย่าง คือ<br>
  ๑. การถามเพื่อประโยชน์ตน ๒. การถามเพื่อประโยชน์ผู้อื่น<br>
  ๓. การถามเพื่อประโยชน์ตนและผู้อื่น<br>
  การถามอีก ๓ อย่าง คือ<br>
  ๑. การถามเพื่อประโยชน์ในภพปัจจุบัน ๒. การถามเพื่อประโยชน์ในภพหน้า<br>
  ๓. การถามเพื่อประโยชน์อย่างยิ่ง<br>
  การถามอีก ๓ อย่าง คือ<br>
  ๑. การถามเพื่อประโยชน์ที่ไม่มีโทษ ๒. การถามเพื่อประโยชน์ที่ปราศ<br>
  จากกิเลส<br>
  ๓. การถามเพื่อประโยชน์ที่ผุดผ่อง<br>
  การถามอีก ๓ อย่าง คือ<br>
  ๑. การถามถึงอดีต ๒. การถามถึงอนาคต<br>
  ๓. การถามถึงปัจจุบัน<br>
  การถามอีก ๓ อย่าง คือ<br>
  ๑. การถามถึงเรื่องภายใน ๒. การถามถึงเรื่องภายนอก<br>
  ๓. การถามถึงเรื่องทั้งภายในและภายนอก<br>
  การถามอีก ๓ อย่าง คือ<br>
  ๑. การถามถึงกุศลธรรม ๒. การถามถึงอกุศลธรรม<br>
  ๓. การถามถึงอัพยากตธรรม<br>
  การถามอีก ๓ อย่าง คือ<br>
  ๑. การถามถึงขันธ์ ๒. การถามถึงธาตุ<br>
  ๓. การถามถึงอายตนะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  การถามอีก ๓ อย่าง คือ<br>
  ๑. การถามถึงสติปัฏฐาน ๒. การถามถึงสัมมัปปธาน<br>
  ๓. การถามถึงอิทธิบาท<br>
  การถามอีก ๓ อย่าง คือ<br>
  ๑. การถามถึงอินทรีย์ ๒. การถามถึงพละ<br>
  ๓. การถามถึงโพชฌงค์<br>
  การถามอีก ๓ อย่าง คือ<br>
  ๑. การถามถึงมรรค ๒. การถามถึงผล<br>
  ๓. การถามถึงนิพพาน<br>
  คำว่า ขอทูลถามปัญหานั้น อธิบายว่า ข้าพระองค์ขอทูลถามพระองค์ คือ<br>
  ทูลขอ ทูลอัญเชิญ ทูลให้ทรงประกาศว่า ขอพระองค์โปรดตรัสบอกปัญหานั้น<br>
  แก่ข้าพระองค์ด้วยเถิด รวมความว่า ขอทูลถามปัญหานั้น<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ๑<br>
  คำว่า ขอพระองค์โปรดตรัสบอกปัญหานั้นด้วยเถิด อธิบายว่า ขอโปรดตรัส<br>
  คือ โปรดบอก แสดง บัญญัติ กำหนด เปิดเผย จำแนก ทำให้ง่าย ประกาศ<br>
  รวมความว่า ข้าแต่พระผู้มีพระภาค ข้าพระองค์ขอทูลถามปัญหานั้น ขอพระองค์<br>
  โปรดตรัสบอกปัญหานั้นแก่ข้าพระองค์ด้วยเถิด<br>
  คำว่า ดังนี้ ในคำว่า ท่านเมตตคูทูลถาม ดังนี้ เป็นบทสนธิ ฯลฯ รวม<br>
  ความว่า ท่านเมตตคูทูลถาม ดังนี้<br>
  คำว่า ข้าพระองค์ย่อมสำคัญพระองค์ว่าทรงเป็นผู้จบเวท ทรงอบรม<br>
  พระองค์แล้ว อธิบายว่า ข้าพระองค์ย่อมสำคัญพระองค์ว่าทรงเป็นผู้จบเวท สำคัญ<br>
  พระองค์ว่ามีพระองค์อบรมแล้ว คือ เข้าใจอย่างนี้ รู้อย่างนี้ รู้ละเอียดอย่างนี้
  รู้<br>
  เฉพาะอย่างนี้ แทงตลอดอย่างนี้<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ว่าด้วยผู้จบเวท<br>
  คำว่า ทรงเป็นผู้จบเวท ทรงอบรมพระองค์แล้ว อธิบายว่า<br>
  พระผู้มีพระภาค ชื่อว่าทรงเป็นผู้จบเวท อย่างไร<br>
  ญาณ ปัญญา ปัญญินทรีย์ ปัญญาพละ ฯลฯ ธัมมวิจยสัมโพชฌงค์ วิมังสา<br>
  วิปัสสนา สัมมาทิฏฐิในมรรคทั้ง ๔ เรียกว่า เวท<br>
  พระผู้มีพระภาคทรงถึงที่สุด ทรงบรรลุที่สุด ทรงถึงส่วนสุด ทรงบรรลุส่วนสุด<br>
  ทรงถึงปลายสุด ทรงบรรลุปลายสุด ทรงถึงท้ายสุด ทรงบรรลุท้ายสุด ทรงถึงที่<br>
  ปกป้อง ทรงบรรลุที่ปกป้อง ทรงถึงที่หลีกเร้น ทรงบรรลุที่หลีกเร้น ทรงถึงที่พึ่ง<br>
  ทรงบรรลุที่พึ่ง ทรงถึงที่ไม่มีภัย ทรงบรรลุที่ไม่มีภัย ทรงถึงที่ไม่จุติ ทรงบรรลุที่ไม่จุติ<br>
  ทรงถึงที่ไม่ตาย ทรงบรรลุที่ไม่ตาย ทรงถึงที่ดับ ทรงบรรลุที่ดับแห่งชาติ ชรา<br>
  และมรณะ ด้วยเวทเหล่านั้น<br>
  อีกนัยหนึ่ง พระผู้มีพระภาคชื่อว่าทรงเป็นผู้จบเวท เพราะทรงถึงที่สุดแห่ง<br>
  เวททั้งหลาย<br>
  ชื่อว่าทรงเป็นผู้จบเวท เพราะทรงถึงที่สุดด้วยเวททั้งหลาย<br>
  ชื่อว่าทรงเป็นผู้จบเวท เพราะทรงเป็นผู้รู้แจ้งธรรม ๗ ประการ คือ<br>
  ๑. ทรงรู้แจ้งสักกายทิฏฐิ<br>
  ๒. ทรงรู้แจ้งวิจิกิจฉา<br>
  ๓. ทรงรู้แจ้งสีลัพพตปรามาส<br>
  ๔. ทรงรู้แจ้งราคะ<br>
  ๕. ทรงรู้แจ้งโทสะ<br>
  ๖. ทรงรู้แจ้งโมหะ<br>
  ๗. ทรงรู้แจ้งมานะ<br>
  และพระองค์ทรงรู้แจ้งบาปอกุศลธรรมซึ่งเป็นเหตุแห่งความเศร้าหมอง ก่อภพใหม่<br>
  มีความกระวนกระวาย มีทุกข์เป็นวิบาก เป็นที่ตั้งแห่งชาติชราและมรณะต่อไป</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  (สมจริงดังที่พระผู้มีพระภาคตรัสว่า สภิยะ)<br>
  บุคคลวิจัยเวททั้งหมดของสมณพราหมณ์ที่มีอยู่<br>
  เป็นผู้ปราศจากราคะในเวทนาทั้งปวง<br>
  ก้าวล่วงเวททั้งปวงแล้ว ชื่อว่าผู้จบเวท๑<br>
  พระผู้มีพระภาค ชื่อว่าทรงเป็นผู้จบเวท อย่างนี้<br>
  พระผู้มีพระภาค ชื่อว่าทรงอบรมพระองค์แล้ว เป็นอย่างไร<br>
  คือ พระผู้มีพระภาคทรงอบรมพระวรกายแล้ว อบรมศีล อบรมจิต อบรม<br>
  ปัญญา อบรมสติปัฏฐาน อบรมสัมมัปปธาน อบรมอิทธิบาท อบรมอินทรีย์<br>
  อบรมพละ อบรมโพชฌงค์ อบรมมรรค ทรงละกิเลสได้แล้ว รู้แจ้งธรรมที่ไม่<br>
  กำเริบแล้ว ทำนิโรธให้แจ้งได้แล้ว พระองค์ทรงกำหนดรู้ทุกข์ได้แล้ว ละสมุทัยได้แล้ว<br>
  เจริญมรรคได้แล้ว ทำนิโรธให้แจ้งได้แล้ว รู้ยิ่งธรรมที่ควรรู้แล้ว กำหนดรู้ธรรมที่<br>
  ควรกำหนดรู้ได้แล้ว ละธรรมที่ควรละได้แล้ว เจริญธรรมที่ควรเจริญได้แล้ว ทำให้<br>
  แจ้งธรรมที่ควรทำให้แจ้งได้แล้ว พระองค์ทรงมีธรรมไม่น้อย ใหญ่ ลึกซึ้ง ประมาณไม่ได้<br>
  หยั่งลงได้ยาก มีพระธรรมรัตนะมาก เปรียบดังทะเลหลวง ประกอบด้วยอุเบกขา<br>
  มีองค์ ๖ (คือ)</p>
<p> ว่าด้วยอุเบกขามีองค์ ๖<br>
  พระผู้มีพระภาคทรงเห็นรูปทางพระเนตรแล้ว ไม่ดีพระทัย ไม่เสียพระทัย<br>
  ทรงวางเฉย มีสติสัมปชัญญะอยู่ ทรงสดับเสียงทางพระโสตแล้ว ฯลฯ ทรงดม<br>
  กลิ่นทางพระนาสิกแล้ว ฯลฯ ทรงลิ้มรสทางพระชิวหาแล้ว ฯลฯ ทรงถูกต้อง<br>
  โผฏฐัพพะทางพระวรกายแล้ว ฯลฯ ทรงรู้ธรรมารมณ์ทางพระทัยแล้ว ก็ไม่ดีพระทัย<br>
  ไม่เสียพระทัย ทรงวางเฉย มีสติสัมปชัญญะอยู่<br>
  พระผู้มีพระภาคทรงเห็นรูปทางพระเนตรแล้ว ก็ไม่ติดพระทัย ไม่ทรงยินดีรูป<br>
  ที่น่าพอพระทัย ไม่ทรงให้เกิดความกำหนัด พระองค์มีพระวรกายตั้งมั่น มีพระทัย<br>
  ตั้งมั่น ดำรงอยู่ด้วยดีภายใน หลุดพ้นดีแล้ว ทรงเห็นรูปนั้นที่ไม่น่าพอพระทัยทาง<br><br>เชิงอรรถ :<br>
  ๑ ขุ.สุ. ๒๕/๕๓๕/๔๓๘, ขุ.ม.(แปล) ๒๙/๘๐/๒๔๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  พระเนตรแล้ว ก็ไม่เสียพระทัย ไม่กริ้ว ไม่หดหู่ ไม่พยาบาท พระองค์มีพระวรกาย<br>
  ตั้งมั่น มีพระทัยตั้งมั่น ดำรงอยู่ด้วยดีภายใน ทรงหลุดพ้นดีแล้ว สดับเสียงทาง<br>
  พระโสตแล้ว ฯลฯ ทรงดมกลิ่นทางพระนาสิกแล้ว ฯลฯ ทรงลิ้มรสทางพระ-<br>
  ชิวหาแล้ว ฯลฯ ทรงถูกต้องโผฏฐัพพะทางพระวรกายแล้ว ฯลฯ ทรงรู้ธรรมารมณ์<br>
  ทางพระทัยแล้ว ก็ไม่ติดพระทัย ไม่ทรงยินดีธรรมารมณ์ที่น่าพอพระทัย ไม่ทรงให้<br>
  เกิดความกำหนัด พระองค์มีพระวรกายตั้งมั่น มีพระทัยตั้งมั่น ดำรงอยู่ด้วยดีภายใน<br>
  ทรงหลุดพ้นดีแล้ว ทรงรู้ธรรมารมณ์นั้นที่ไม่น่าพอใจทางพระทัยแล้ว ก็ไม่เสียพระทัย<br>
  ไม่กริ้ว ไม่หดหู่ ไม่พยาบาท พระองค์มีพระวรกายตั้งมั่น มีพระทัยตั้งมั่น ดำรง<br>
  อยู่ด้วยดีภายใน หลุดพ้นดีแล้ว<br>
  พระผู้มีพระภาคทรงเห็นรูปทางพระเนตรแล้ว ก็มีพระวรกายตั้งมั่นในรูปที่<br>
  ชอบพระทัยและไม่ชอบพระทัย มีพระทัยตั้งมั่น ดำรงอยู่ด้วยดีภายใน หลุดพ้นดีแล้ว <br>
  สดับเสียงทางพระโสตแล้ว ฯลฯ ทรงดมกลิ่นทางพระนาสิกแล้ว ฯลฯ ทรงลิ้มรส<br>
  ทางพระชิวหาแล้ว ฯลฯ ทรงถูกต้องโผฏฐัพพะทางพระวรกายแล้ว ฯลฯ ทรงรู้<br>
  ธรรมารมณ์ทางพระทัยแล้ว ก็มีพระวรกายตั้งมั่นในธรรมารมณ์ที่ชอบพระทัยและ<br>
  ไม่ชอบพระทัย มีพระทัยตั้งมั่น ดำรงอยู่ด้วยดีภายใน หลุดพ้นดีแล้ว<br>
  พระผู้มีพระภาคทรงเห็นรูปทางพระเนตรแล้ว ก็ไม่ทรงกำหนัดในรูปที่ชวน<br>
  กำหนัด ไม่ขัดเคืองในรูปที่ชวนขัดเคือง ไม่หลงในรูปที่ชวนให้หลง ไม่โกรธในรูปที่<br>
  ชวนให้โกรธ ไม่เศร้าหมองในรูปที่ชวนให้เศร้าหมอง ไม่มัวเมาในรูปที่ชวนให้มัวเมา<br>
  สดับเสียงทางพระโสตแล้ว ฯลฯ ทรงดมกลิ่นทางพระนาสิกแล้ว ฯลฯ ทรงลิ้มรส<br>
  ทางพระชิวหาแล้ว ฯลฯ ทรงถูกต้องโผฏฐัพพะทางพระวรกายแล้ว ฯลฯ ทรงรู้<br>
  ธรรมารมณ์ทางพระทัยแล้ว ก็ไม่ทรงกำหนัดในธรรมารมณ์ที่ชวนให้กำหนัด ไม่<br>
  ทรงขัดเคืองในธรรมารมณ์ที่ชวนให้ขัดเคือง ไม่หลงในธรรมารมณ์ที่ชวนให้หลง<br>
  ไม่ทรงมัวเมาในธรรมารมณ์ที่ชวนให้มัวเมา ไม่ทรงเศร้าหมองในธรรมารมณ์ที่ชวน<br>
  ให้เศร้าหมอง<br>
  พระผู้มีพระภาคเมื่อทอดพระเนตร ก็สักว่าทอดพระเนตร เมื่อสดับก็สักว่า<br>
  สดับ เมื่อรับรู้ กลิ่น รส โผฏฐัพพะ ก็สักว่ารับรู้ เมื่อรู้แจ้งธรรมารมณ์ก็สักว่ารู้แจ้ง<br>
  ไม่ทรงติดในรูปที่ทรงเห็น ไม่ทรงติดในเสียงที่ได้สดับ ไม่ทรงติดในกลิ่น ไม่ทรงติด<br>
  ในรสและไม่ทรงติดในสัมผัสที่รับรู้ ไม่ทรงติดในธรรมารมณ์ที่ทรงรู้แจ้ง ไม่มีตัณหา</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ไม่มีใจประทุษร้าย ตัณหาและทิฏฐิไม่อาศัย ไม่พัวพัน พ้นขาด ไม่เกี่ยวข้องในรูป<br>
  ที่ทรงเห็น มีพระทัยเป็นอิสระ(จากกิเลส)อยู่ ไม่มีตัณหา ไม่มีใจประทุษร้าย<br>
  ตัณหาและทิฏฐิไม่อาศัย ไม่ทรงพัวพัน พ้นขาด ไม่ทรงเกี่ยวข้องในเสียงที่ได้สดับ<br>
  ฯลฯ ในกลิ่น รส โผฏฐัพพะที่รับรู้ ฯลฯ ในธรรมารมณ์ที่ทรงรู้แจ้ง มีพระทัย<br>
  เป็นอิสระ(จากกิเลส)อยู่<br>
  พระผู้มีพระภาคมีพระเนตร ทรงเห็นรูปทางพระเนตร แต่พระผู้มีพระภาคไม่<br>
  ทรงมีความกำหนัดด้วยความพอพระทัย มีพระทัยหลุดพ้นดีแล้ว พระผู้มีพระภาค<br>
  ก็มีพระโสต สดับเสียงทางพระโสต แต่ไม่ทรงมีความกำหนัดด้วยความพอพระทัย<br>
  มีพระทัยหลุดพ้นดีแล้ว พระผู้มีพระภาคก็มีพระนาสิก ทรงดมกลิ่นทางพระนาสิก <br>
  แต่ไม่ทรงมีความกำหนัดด้วยความพอพระทัย มีพระทัยหลุดพ้นดีแล้ว พระผู้มี-<br>
  พระภาคก็มีพระชิวหา ทรงลิ้มรสทางพระชิวหา แต่ไม่ทรงมีความกำหนัดด้วย<br>
  ความพอพระทัย มีพระทัยหลุดพ้นดีแล้ว พระผู้มีพระภาคก็มีพระวรกาย ทรงถูก<br>
  ต้องโผฏฐัพพะทางพระวรกาย แต่ไม่ทรงมีความกำหนัดด้วยความพอพระทัย มี<br>
  พระทัยหลุดพ้นดีแล้ว พระผู้มีพระภาคก็มีพระทัย ทรงรู้ธรรมารมณ์ทางพระทัยแล้ว <br>
  แต่ไม่ทรงมีความกำหนัดด้วยความพอพระทัย มีพระทัยหลุดพ้นดีแล้ว<br>
  ตาชอบรูป ยินดีในรูป ชื่นชมในรูป พระผู้มีพระภาคทรงฝึก คุ้มครอง รักษา<br>
  สำรวมพระเนตร และทรงแสดงธรรมเพื่อสำรวมตานั้น หูชอบเสียง ยินดีในเสียง<br>
  ชื่นชมในเสียง ฯลฯ จมูกชอบกลิ่น ยินดีในกลิ่น ฯลฯ ลิ้นชอบรส ยินดีในรส<br>
  ชื่นชมในรส พระผู้มีพระภาคทรงฝึก คุ้มครอง รักษา สำรวมลิ้น และทรงแสดง<br>
  ธรรมเพื่อสำรวมลิ้นนั้น กายชอบโผฏฐัพพะ ยินดีในโผฏฐัพพะ ชื่นชมในโผฏฐัพพะ<br>
  ใจชอบธรรมารมณ์ ยินดีในธรรมารมณ์ ชื่นชมในธรรมารมณ์ พระผู้มีพระภาคทรงฝึก<br>
  คุ้มครอง รักษา สำรวม และทรงแสดงธรรมเพื่อสำรวมใจนั้น<br>
  (สมจริงดังที่พระผู้มีพระภาคตรัสไว้ว่า)<br>
  คนทั้งหลายนำสัตว์พาหนะที่ฝึกแล้วไปสู่ที่ประชุม<br>
  พระราชาย่อมทรงราชพาหนะที่ฝึกแล้ว<br>
  ในหมู่มนุษย์ คนที่ฝึกแล้ว ซึ่งอดกลั้นต่อคำล่วงเกินได้ ประเสริฐสุด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ม้าอัสดร ม้าอาชาไนย ม้าสินธพ ช้างใหญ่<br>
  ที่ได้รับการฝึกหัดแล้ว ประเสริฐ<br>
  แต่คนที่ฝึกหัดแล้ว ประเสริฐกว่าสัตว์พาหนะเหล่านั้น<br>
  เพราะใครก็ไปถึงนิพพานอันเป็นทิศที่ไม่เคยไป<br>
  ด้วยยานพาหนะเหล่านั้นไม่ได้<br>
  เหมือนบุคคลผู้ฝึกแล้ว มีตนฝึกหัดแล้วอย่างดี ไปถึงได้๑<br>
  พระอรหันต์ทั้งหลาย หลุดพ้นจากภพใหม่แล้ว<br>
  บรรลุถึงภูมิที่ฝึกแล้ว ย่อมไม่หวั่นไหวในมานะทั้งหลาย<br>
  ท่านเป็นผู้ชนะแล้วในโลก๒<br>
  ผู้ใดอบรมอินทรีย์แล้วในโลกทั้งปวง ทั้งภายในและภายนอก<br>
  ผู้นั้นเป็นผู้อบรมแล้ว ฝึกดีแล้ว รู้ชัดทั้งโลกนี้และปรโลก<br>
  รอคอยอยู่แต่เวลาเท่านั้น๓<br>
  พระผู้มีพระภาค ชื่อว่าทรงอบรมพระองค์แล้ว อย่างนี้ รวมความว่า<br>
  ข้าพระองค์ย่อมสำคัญพระองค์ว่า ทรงเป็นผู้จบเวท ทรงอบรมพระองค์แล้ว</p>
<p> ว่าด้วยทุกข์<br>
  คำว่า จากไหนหนอ ในคำว่า ทุกข์เหล่านี้เกิดมาจากไหนหนอ เป็นคำถาม<br>
  ด้วยความสงสัย เป็นคำถามด้วยความข้องใจ เป็นคำถาม ๒ แง่ เป็นคำถามมี<br>
  มุมหลายหลากว่า อย่างนี้หรือหนอ มิใช่หรือหนอ เป็นอะไรเล่าหนอ เป็น<br>
  อย่างไรเล่าหนอ รวมความว่า จากไหนหนอ<br>
  คำว่า ทุกข์ ได้แก่ ชาติทุกข์ ชราทุกข์ พยาธิทุกข์ มรณทุกข์ โสกปริเทว-<br>
  ทุกขโทมนัสอุปายาสทุกข์ ทุกข์คือความเสียหาย ทุกข์เนื่องจากการเกิดในนรก <br>
  ทุกข์เนื่องจากการเกิดในกำเนิดเดรัจฉาน ทุกข์เนื่องจากการเกิดในเปตวิสัย ทุกข์<br><br>เชิงอรรถ :<br>
  ๑ ขุ.ธ. ๒๕/๓๒๑-๓๒๓/๗๒, ขุ.ม.(แปล) ๒๙/๙๐/๒๘๒<br>
  ๒ สํ.ข. ๑๗/๗๖/๖๘<br>
  ๓ ขุ.สุ. ๒๕/๕๒๒/๔๓๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  เนื่องจากการเกิดในโลกมนุษย์ ทุกข์เนื่องจากการถือกำเนิดในครรภ์ ทุกข์เนื่องจาก<br>
  การอยู่ในครรภ์ ทุกข์เนื่องจากการคลอดจากครรภ์ ทุกข์ที่สืบเนื่องมาจากผู้เกิด<br>
  ทุกข์ของผู้เกิดที่เนื่องมาจากผู้อื่น ทุกข์ที่เกิดจากความพยายามของตนเอง ทุกข์ที่<br>
  เกิดจากความพยายามของผู้อื่น ความทุกข์กาย ความทุกข์ใจ ทุกข์ในสงสาร<br>
  ทุกข์ที่เกิดจากความแปรผัน โรคทางตา โรคทางหู โรคทางจมูก โรคทางลิ้น โรค<br>
  ทางกาย โรคศีรษะ โรคหู โรคปาก โรคฟัน โรคไอ โรคหืด ไข้หวัด ไข้พิษ ไข้เชื่อมซึม<br>
  โรคท้อง เป็นลมสลบ ลงแดง จุกเสียด อหิวาตกโรค โรคเรื้อน ฝี กลาก<br>
  มองคร่อ ลมบ้าหมู หิดเปื่อย หิดด้าน หิด หูด โรคละลอก โรคดีซ่าน<br>
  โรคดีกำเริบ โรคเบาหวาน โรคเริม โรคพุพอง โรคริดสีดวง ความเจ็บป่วยที่เกิด<br>
  จากดี ความเจ็บป่วยที่เกิดจากเสมหะ ความเจ็บป่วยที่เกิดจากลม ไข้สันนิบาต <br>
  ความเจ็บป่วยที่เกิดจากการเปลี่ยนฤดู ความเจ็บป่วยที่เกิดจากการผลัดเปลี่ยน<br>
  อิริยาบถไม่ได้ส่วน ความเจ็บป่วยที่เกิดจากความพากเพียรเกินกำลัง ความเจ็บ<br>
  ป่วยที่เกิดจากผลกรรม ความหนาว ความร้อน ความหิว ความกระหาย ปวด<br>
  อุจจาระ ปวดปัสสาวะ ทุกข์ที่เกิดจากสัมผัสแห่งเหลือบ ยุง ลม แดด และสัตว์<br>
  เลื้อยคลาน ทุกข์เพราะมารดาตาย ทุกข์เพราะบิดาตาย ทุกข์เพราะพี่ชายน้องชาย<br>
  ตาย ทุกข์เพราะพี่สาวน้องสาวตาย ทุกข์เพราะบุตรตาย ทุกข์เพราะธิดาตาย<br>
  ทุกข์เพราะความพินาศของญาติ ทุกข์เพราะความเสียหายที่เกิดจากโรค ทุกข์<br>
  เพราะโภคทรัพย์พินาศ ทุกข์เพราะสีลวิบัติ ทุกข์เพราะทิฏฐิวิบัติ<br>
  ความเกิดขึ้นแห่งธรรมเหล่าใดปรากฏในเบื้องต้น ความดับแห่งธรรมเหล่านั้น<br>
  ย่อมปรากฏในเบื้องปลาย วิบากอาศัยกรรม กรรมก็อาศัยวิบาก รูปอาศัยนาม<br>
  นามก็อาศัยรูป นามรูปเป็นไปตามชาติ ชราติดตาม พยาธิครอบงำ มรณะย่ำยี<br>
  ตกอยู่ในความทุกข์ ไม่มีที่ต้านทาน ไม่มีที่หลีกเร้น ไม่มีที่พึ่ง ไม่มีที่อาศัย
  เหล่า<br>
  นี้เรียกว่า ทุกข์<br>
  ท่านเมตตคูทูลถามถึงมูล เหตุ ต้นเหตุ การเกิดขึ้น แดนเกิด สมุฏฐาน อาหาร<br>
  อารมณ์ ปัจจัย เหตุเกิดแห่งทุกข์เหล่านี้ว่า เกิดมาจากไหนหนอ คือ เกิดจากไหน<br>
  เกิดขึ้นจากไหน บังเกิดจากไหน บังเกิดขึ้นจากไหน ปรากฏจากไหน ได้แก่ มี<br>
  อะไรเป็นต้นเหตุ มีอะไรเป็นเหตุเกิด มีอะไรเป็นกำเนิด มีอะไรเป็นแดนเกิด คือ<br>
  ขอทูลถาม ทูลขอ ทูลอาราธนา ทูลให้ทรงประกาศ รวมความว่า ทุกข์เหล่านี้<br>
  เกิดมาจากไหนหนอ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๑๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า อะไรก็ตาม ในคำว่า ทุกข์หลายรูปแบบอะไรก็ตาม ... ในโลก ได้แก่ <br>
  ทุกสิ่งโดยอาการทั้งหมด ทุกอย่าง ไม่เหลือ ไม่มีส่วนเหลือโดยประการทั้งปวง คำว่า<br>
  อะไรก็ตาม นี้ เป็นคำกล่าวรวม ๆ ไว้ทั้งหมด<br>
  คำว่า ในโลก ได้แก่ ในอบายโลก มนุษยโลก เทวโลก ขันธโลก ธาตุโลก<br>
  อายตนโลก<br>
  คำว่า หลายรูปแบบ ได้แก่ ทุกข์หลายอย่าง ต่างประการ รวมความว่า<br>
  ทุกข์หลายรูปแบบอะไรก็ตาม ... ในโลก ด้วยเหตุนั้น พราหมณ์นั้นจึงกราบทูลว่า<br>
  (ท่านเมตตคูทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามปัญหานั้น<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าพระองค์ย่อมสำคัญพระองค์ว่า ทรงเป็นผู้จบเวท<br>
  ทรงอบรมพระองค์แล้ว ทุกข์หลายรูปแบบอะไรก็ตามในโลก<br>
  ทุกข์เหล่านี้เกิดมาจากไหนหนอ<br>
  [๑๙] (พระผู้มีพระภาคตรัสตอบว่า เมตตคู)<br>
  เธอได้ถามถึงแดนเกิดแห่งทุกข์กับเราแล้ว<br>
  เราจะบอกแดนเกิดแห่งทุกข์นั้นแก่เธอตามที่เรารู้<br>
  ทุกข์หลายรูปแบบอะไรก็ตามในโลก<br>
  ล้วนเกิดมาจากอุปธิเป็นต้นเหตุ (๒)<br>
  คำว่า แห่งทุกข์ ในคำว่า เธอได้ถามถึงแดนเกิดแห่งทุกข์กับเราแล้ว<br>
  ได้แก่ ชาติทุกข์ ชราทุกข์ พยาธิทุกข์ มรณทุกข์ โสกปริเทวทุกขโทมนัส<br>
  อุปายาสทุกข์<br>
  คำว่า เธอได้ถามถึงแดนเกิด อธิบายว่า เธอได้ถามถึงมูล ถามถึงเหตุ<br>
  ถามถึงต้นเหตุ ถามถึงการเกิดขึ้น ถามถึงแดนเกิด ถามถึงสมุฏฐาน ถามถึงอาหาร<br>
  ถามถึงอารมณ์ ถามถึงปัจจัย ถามถึงเหตุเกิดแห่งทุกข์ คือ ขอ อัญเชิญ ให้ประกาศ<br>
  รวมความว่า เธอได้ถามถึงแดนเกิดแห่งทุกข์กับเราแล้ว<br>
  คำว่า เมตตคู เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า<br>
  พระผู้มีพระภาค นี้ เป็นสัจฉิกาบัญญัติ รวมความว่า พระผู้มีพระภาคตรัสตอบว่า<br>
  เมตตคู<br>
  คำว่า แดนเกิดแห่งทุกข์นั้น ในคำว่า เราจะบอกแดนเกิดแห่งทุกข์นั้นแก่<br>
  เธอตามที่เรารู้ อธิบายว่า เราจะบอก คือ จักพูด แสดง บัญญัติ กำหนด เปิด<br>
  เผย จำแนก ทำให้ง่าย ประกาศมูล บอกเหตุ บอกต้นเหตุ บอกการเกิดขึ้น<br>
  บอกแดนเกิด บอกสมุฏฐาน บอกอาหาร บอกอารมณ์ บอกปัจจัย บอกเหตุเกิด<br>
  รวมความว่า เราจะบอกแดนเกิดแห่งทุกข์นั้นแก่เธอ<br>
  คำว่า ตามที่เรารู้ อธิบายว่า เราจะบอกธรรมที่รู้ด้วยตนเอง ธรรมที่ได้<br>
  ประจักษ์แก่ตนเองตามที่เรารู้ คือ ตามที่เราทราบ รู้ทั่ว รู้แจ่มแจ้ง รู้เฉพาะ<br>
  แทงตลอด มิใช่โดยอาการเชื่อผู้อื่นว่าธรรมนี้เป็นดังนี้ ๆ มิใช่โดยการเล่าลือ
  มิใช่<br>
  โดยการถือสืบ ๆ กันมา มิใช่โดยการอ้างตำรา มิใช่โดยตรรกะ มิใช่โดยการอนุมาน <br>
  มิใช่โดยการคิดตรองตามแนวเหตุผล มิใช่เพราะเข้าได้กับทฤษฎีที่พินิจไว้แล้ว รวม<br>
  ความว่า เราจะบอกแดนเกิดแห่งทุกข์นั้นแก่เธอตามที่เรารู้</p>
<p> ว่าด้วยอุปธิ ๑๐<br>
  คำว่า ทุกข์ ... ล้วนเกิดมาจากอุปธิเป็นต้นเหตุ อธิบายว่า<br>
  คำว่า อุปธิ ได้แก่ อุปธิ ๑๐ อย่าง คือ<br>
  <br>
  ๑. อุปธิคือตัณหา   ๒. อุปธิคือทิฏฐิ<br>
  ๓. อุปธิคือกิเลส  ๔. อุปธิคือกรรม<br>
  ๕. อุปธิคือทุจริต  ๖. อุปธิคืออาหาร<br>
  ๗. อุปธิคือปฏิฆะ  ๘. อุปธิคืออุปาทินนธาตุ ๔<br>
  ๙. อุปธิคืออายตนะภายใน ๖ ๑๐. อุปธิคือหมวดวิญญาณ ๖<br>
  <br>
  ทุกข์แม้ทั้งหมด ก็เป็นอุปธิ เพราะมีความหมายว่า ทนได้ยาก เหล่านี้เรียกว่า<br>
  อุปธิ ๑๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ทุกข์ ได้แก่ ชาติทุกข์ ชราทุกข์ พยาธิทุกข์ มรณทุกข์ โสกปริเทว-<br>
  ทุกขโทมนัสอุปายาสทุกข์ ฯลฯ พยาธิครอบงำ มรณะย่ำยี ตกอยู่ในความทุกข์<br>
  ไม่มีที่ต้านทาน ไม่มีที่หลีกเร้น ไม่มีที่พึ่ง ไม่มีที่อาศัย เหล่านี้เรียกว่า
  ทุกข์<br>
  ทุกข์เหล่านี้ มีอุปธิเป็นต้นเหตุ คือมีอุปธิเป็นเหตุ มีอุปธิเป็นปัจจัย มีอุปธิเป็นการณ์<br>
  ชื่อว่าเกิดมา คือ กำเนิดมา เกิดขึ้น บังเกิดแต่อุปธิเป็นต้นเหตุ รวมความว่า ทุกข์<br>
  ... ล้วนเกิดมาแต่อุปธิเป็นต้นเหตุ<br>
  คำว่า อะไรก็ตาม ในคำว่า หลายรูปแบบอะไรก็ตามในโลก อธิบายว่า<br>
  ทุกสิ่งโดยอาการทั้งหมด ทุกอย่าง ไม่เหลือ ไม่มีส่วนเหลือโดยประการทั้งปวง คำว่า<br>
  อะไรก็ตาม นี้ เป็นคำกล่าวรวม ๆ ไว้ทั้งหมด<br>
  คำว่า ในโลก ได้แก่ ในอบายโลก มนุษยโลก เทวโลก ขันธโลก ธาตุโลก<br>
  อายตนโลก<br>
  คำว่า หลายรูปแบบ ได้แก่ ทุกข์หลายอย่าง ต่างประการ รวมความว่า<br>
  หลายรูปแบบอะไรก็ตามในโลก ด้วยเหตุนั้น พระผู้มีพระภาคจึงตรัสว่า<br>
  (พระผู้มีพระภาคตรัสตอบว่า เมตตคู)<br>
  เธอได้ถามถึงแดนเกิดแห่งทุกข์กับเราแล้ว<br>
  เราจะบอกแดนเกิดแห่งทุกข์นั้นแก่เธอตามที่เรารู้<br>
  ทุกข์หลายรูปแบบอะไรก็ตามในโลก<br>
  ล้วนเกิดมาจากอุปธิเป็นต้นเหตุ<br>
  [๒๐] (พระผู้มีพระภาคตรัสตอบว่า)<br>
  ผู้ใดแล ไม่มีปัญญา ย่อมก่ออุปธิ<br>
  ผู้นั้นจัดว่าเป็นคนเขลา ย่อมเข้าถึงทุกข์บ่อย ๆ<br>
  เพราะฉะนั้น บุคคลรู้อยู่ เป็นผู้มีปกติพิจารณาเห็นทุกข์ว่า<br>
  มีชาติเป็นแดนเกิด ไม่ควรก่ออุปธิ (๓)<br>
  คำว่า ผู้ใด ในคำว่า ผู้ใดแล ไม่มีปัญญา ย่อมก่ออุปธิ ได้แก่ ผู้ใด คือ<br>
  ผู้เช่นใด ผู้ขวนขวายอย่างใด ผู้ตั้งใจอย่างใด ผู้มีประการอย่างใด ผู้ถึงฐานะใด<br>
  ผู้ประกอบด้วยธรรมใด จะเป็นกษัตริย์ พราหมณ์ แพศย์ ศูทร คฤหัสถ์ บรรพชิต<br>
  เทวดา หรือมนุษย์ก็ตาม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ไม่มีปัญญา ได้แก่ ไปตามอวิชชา คือ ไม่มีความรู้ ไม่มีปัญญาแจ่ม<br>
  กระจ่าง มีปัญญาทึบ<br>
  คำว่า ย่อมก่ออุปธิ อธิบายว่า ย่อมก่ออุปธิคือตัณหา ก่ออุปธิคือทิฏฐิ ก่อ<br>
  อุปธิคือกิเลส ก่ออุปธิคือกรรม ก่ออุปธิคือทุจริต ก่ออุปธิคืออาหาร ก่ออุปธิคือ<br>
  ปฏิฆะ ก่ออุปธิคืออุปาทินนธาตุ ๔ ก่ออุปธิคืออายตนะภายใน ๖ ก่ออุปธิคือ<br>
  หมวดวิญญาณ ๖ คือ ให้เกิด ให้เกิดขึ้น ให้บังเกิด ให้บังเกิดขึ้น รวมความว่า<br>
  ผู้ใดแล ไม่มีปัญญา ย่อมก่ออุปธิ<br>
  คำว่า ผู้นั้นจัดว่าเป็นคนเขลา ย่อมเข้าถึงทุกข์บ่อย ๆ อธิบายว่า ถึง เข้าถึง<br>
  เข้าไปถึง คือ ถือ ยึดมั่น ถือมั่น ชาติทุกข์ ชราทุกข์ พยาธิทุกข์ มรณทุกข์ <br>
  โสกปริเทวทุกขโทมนัสอุปายาสทุกข์ รวมความว่า ย่อมเข้าถึงทุกข์บ่อย ๆ<br>
  คำว่า เป็นคนเขลา ได้แก่ เป็นคนเขลา คือ เป็นคนหลง ไม่มีปัญญา ไป<br>
  ตามอวิชชา ไม่มีญาณ ไม่มีปัญญาแจ่มกระจ่าง มีปัญญาทึบ รวมความว่า ผู้นั้น<br>
  จัดว่าเป็นคนเขลา ย่อมเข้าถึงทุกข์บ่อย ๆ<br>
  คำว่า เพราะฉะนั้น ในคำว่า เพราะฉะนั้น บุคคลรู้อยู่ ... ไม่ควรก่ออุปธิ<br>
  ได้แก่ เพราะฉะนั้น คือเพราะข้อนั้นเป็นการณ์ เพราะข้อนั้นเป็นเหตุ เพราะข้อนั้น<br>
  เป็นปัจจัย เพราะข้อนั้นเป็นต้นเหตุ คือ มองเห็นโทษนี้ในอุปธิทั้งหลาย รวมความว่า<br>
  เพราะฉะนั้น<br>
  คำว่า รู้อยู่ ได้แก่ รู้อยู่ คือ ทราบอยู่ รู้แจ่มแจ้งอยู่ รู้เฉพาะอยู่ แทงตลอดอยู่<br>
  คือ รู้อยู่ ทราบอยู่ รู้แจ่มแจ้งอยู่ รู้เฉพาะอยู่ แทงตลอดอยู่ว่า สังขารทั้งปวงไม่เที่ยง<br>
  ฯลฯ สังขารทั้งปวงเป็นทุกข์ ฯลฯ ธรรมทั้งปวงเป็นอนัตตา ฯลฯ สิ่งใดสิ่งหนึ่ง<br>
  มีความเกิดขึ้นเป็นธรรมดา สิ่งนั้นทั้งหมดล้วนมีความดับไปเป็นธรรมดา<br>
  คำว่า ไม่ควรก่ออุปธิ อธิบายว่า ไม่ควรก่ออุปธิคือตัณหา ไม่ควรก่ออุปธิ<br>
  คือทิฏฐิ ไม่ควรก่ออุปธิคือกิเลส ไม่ควรก่ออุปธิคือกรรม ไม่ควรก่ออุปธิคือ<br>
  ทุจริต ไม่ควรก่ออุปธิคืออาหาร ไม่ควรก่ออุปธิคือปฏิฆะ ไม่ควรก่ออุปธิคือ<br>
  อุปาทินนธาตุ๑ ๔ ไม่ควรก่ออุปธิคืออายตนะภายใน ไม่ควรก่ออุปธิหมวด<br><br>เชิงอรรถ :<br>
  ๑ อุปาทินนธาตุ ๔ ได้แก่ ธาตุ ๔ มีปฐวีธาตุ เป็นต้น (ขุ.จู.อ. ๑๙/๒๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  วิญญาณ ๖ คือ ไม่ควรให้เกิด ไม่ควรให้เกิดขึ้น ไม่ควรให้บังเกิด ไม่ควรให้บังเกิดขึ้น<br>
  รวมความว่า เพราะฉะนั้น บุคคลรู้อยู่ ... ไม่ควรก่ออุปธิ<br>
  คำว่า ทุกข์ ได้แก่ ชาติทุกข์ ชราทุกข์ พยาธิทุกข์ มรณทุกข์ โสกปริเทว<br>
  ทุกขโทมนัสอุปายาสทุกข์<br>
  คำว่า เป็นผู้มีปกติพิจารณาเห็น (ทุกข์ว่ามีชาติ)เป็นแดนเกิด อธิบายว่า<br>
  พิจารณาเห็นมูล พิจารณาเห็นเหตุ พิจารณาเห็นต้นเหตุ พิจารณาเห็นการเกิดขึ้น<br>
  พิจารณาเห็นแดนเกิด พิจารณาเห็นสมุฏฐาน พิจารณาเห็นอาหาร พิจารณาเห็น<br>
  อารมณ์ พิจารณาเห็นปัจจัย พิจารณาเห็นเหตุเกิดแห่งทุกข์<br>
  ญาณ ตรัสเรียกว่า อนุปัสสนา ได้แก่ ความรู้ทั่ว กิริยาที่รู้ชัด ฯลฯ<br>
  ความไม่หลงงมงาย ความเลือกเฟ้นธรรม สัมมาทิฏฐิ๑<br>
  ผู้ใดประกอบ ประกอบพร้อม ดำเนินไป ดำเนินไปพร้อม เป็นไป เป็นไปพร้อม <br>
  เพียบพร้อมด้วยปัญญาเครื่องพิจารณาเห็นนี้ ผู้นั้นตรัสเรียกว่า ผู้มีปกติพิจารณา<br>
  เห็น รวมความว่า เป็นผู้มีปกติพิจารณาเห็นทุกข์ว่ามีชาติเป็นแดนเกิด ด้วยเหตุนั้น <br>
  พระผู้มีพระภาคจึงตรัสตอบว่า<br>
  ผู้ใดแล ไม่มีปัญญา ย่อมก่ออุปธิ<br>
  ผู้นั้นจัดว่าเป็นคนเขลา ย่อมเข้าถึงทุกข์บ่อย ๆ<br>
  เพราะฉะนั้น บุคคลรู้อยู่ เป็นผู้มีปกติพิจารณาเห็นทุกข์ว่า<br>
  มีชาติเป็นแดนเกิด ไม่ควรก่ออุปธิ<br>
  [๒๑] (ท่านเมตตคูทูลถามว่า)<br>
  พวกข้าพระองค์ได้ทูลถามปัญหาใดกับพระองค์<br>
  พระผู้มีพระภาคได้ตรัสบอกปัญหานั้นแก่พวกข้าพระองค์แล้ว<br>
  ข้าพระองค์ขอทูลถามปัญหาอื่นต่อไป<br>
  ขอพระองค์โปรดตรัสบอกปัญหานั้นด้วยเถิด<br><br>เชิงอรรถ :<br>
  ๑ ดูรายละเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  นักปราชญ์ทั้งหลาย จะข้ามโอฆะ ชาติ ชรา<br>
  โสกะ และปริเทวะได้อย่างไรหนอ<br>
  พระองค์ผู้เป็นพระมุนี ขอโปรดตรัสแก้ปัญหานั้น<br>
  แก่ข้าพระองค์ให้แจ่มแจ้งด้วยเถิด<br>
  เพราะธรรมนั้น พระองค์ทรงทราบชัดแล้ว (๔)<br>
  คำว่า พวกข้าพระองค์ได้ทูลถามปัญหาใดกับพระองค์ พระผู้มีพระภาค<br>
  ได้ตรัสบอกปัญหานั้นแก่พวกข้าพระองค์แล้ว อธิบายว่า พวกข้าพระองค์ได้ทูล<br>
  ถามปัญหาใดกับพระองค์ คือ ได้ทูลขอ ได้ทูลอัญเชิญ ได้ทูลให้ทรงประกาศ<br>
  ปัญหาใด<br>
  คำว่า พระผู้มีพระภาคได้ตรัสบอกปัญหานั้นแก่พวกข้าพระองค์แล้ว<br>
  อธิบายว่า พระผู้มีพระภาคได้ตรัสตอบ ชี้แจง บอก แสดง บัญญัติ กำหนด เปิดเผย<br>
  จำแนก ทำให้ง่าย ประกาศแล้ว รวมความว่า พวกข้าพระองค์ได้ทูลถามปัญหา<br>
  ใดกับพระองค์ พระผู้มีพระภาคได้ตรัสตอบปัญหานั้นแก่พวกข้าพระองค์แล้ว<br>
  คำว่า ข้าพระองค์ขอทูลถามปัญหาอื่นต่อไป ขอพระองค์โปรดตรัสบอก<br>
  ปัญหานั้นด้วยเถิด อธิบายว่า ข้าพระองค์ขอทูลถามปัญหาอื่น คือ ทูลขอปัญหาอื่น<br>
  ทูลอัญเชิญปัญหาอื่น ทูลให้ทรงประกาศปัญหาอื่น ทูลถามให้ยิ่งขึ้นไป<br>
  คำว่า ขอพระองค์โปรดตรัสบอกปัญหานั้นด้วยเถิด อธิบายว่า ขอพระองค์<br>
  โปรดตรัส คือ โปรดบอก แสดง บัญญัติ กำหนด เปิดเผย จำแนก ทำให้ง่าย<br>
  ประกาศเถิด รวมความว่า ข้าพระองค์ขอทูลถามปัญหาอื่นต่อไป ขอพระองค์<br>
  โปรดตรัสบอกปัญหานั้นด้วยเถิด<br>
  คำว่า อย่างไรหนอ ในคำว่า นักปราชญ์ทั้งหลาย จะข้ามโอฆะ ชาติ ชรา<br>
  โสกะ และปริเทวะได้อย่างไรหนอ เป็นคำถามด้วยความสงสัย เป็นคำถามด้วย<br>
  ความข้องใจ เป็นคำถาม ๒ แง่ เป็นคำถามมีแง่มุมหลายหลากว่า อย่างนี้<br>
  หรือหนอ มิใช่หรือหนอ เป็นอะไรเล่าหนอ เป็นอย่างไรเล่าหนอ รวมความว่า<br>
  อย่างไรหนอ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า นักปราชญ์ทั้งหลาย ได้แก่ นักปราชญ์ทั้งหลาย คือ บัณฑิต ผู้มีปัญญา<br>
  มีปัญญาเครื่องตรัสรู้ มีญาณ มีปัญญาแจ่มแจ้ง มีปัญญาเครื่องทำลายกิเลส<br>
  คำว่า โอฆะ ได้แก่ กาโมฆะ ภโวฆะ ทิฏโฐฆะ อวิชโชฆะ<br>
  คำว่า ชาติ ได้แก่ การเกิด คือ เกิดขึ้น การก้าวลง(สู่ครรภ์) การบังเกิด<br>
  การบังเกิดขึ้น ความปรากฏแห่งขันธ์ทั้งหลาย การได้อายตนะในหมู่สัตว์นั้น ๆ<br>
  ของสัตว์เหล่านั้น ๆ<br>
  คำว่า ชรา ได้แก่ ความแก่ คือ ความทรุดโทรม ความเป็นผู้มีฟันหัก<br>
  ความเป็นผู้มีผมหงอก ความเป็นผู้มีหนังเหี่ยว ความเสื่อมอายุ ความแก่หง่อม<br>
  แห่งอินทรีย์ในหมู่สัตว์นั้น ๆ ของสัตว์เหล่านั้น ๆ<br>
  คำว่า โสกะ ได้แก่ ความเศร้าโศก กิริยาที่เศร้าโศก ภาวะที่เศร้าโศก<br>
  ความเศร้าโศกภายใน ความเศร้าโศกมากภายใน ความหม่นไหม้ภายใน ความ<br>
  เร่าร้อนภายใน ความหม่นไหม้แห่งจิต ความทุกข์ใจ ลูกศรคือความเศร้าโศก ของ<br>
  ผู้ที่ถูกความเสียหายของญาติกระทบบ้าง ถูกความเสียหายแห่งโภคทรัพย์กระทบบ้าง <br>
  ถูกความเสียหายเพราะโรคกระทบบ้าง ถูกสีลวิบัติกระทบบ้าง ถูกทิฏฐิวิบัติกระทบบ้าง <br>
  ประจวบกับความเสียหายอื่นนอกจากที่กล่าวแล้วกระทบบ้าง ถูกเหตุแห่งทุกข์อื่น<br>
  นอกจากที่กล่าวแล้วกระทบบ้าง<br>
  คำว่า ปริเทวะ ได้แก่ ความบ่นเพ้อ ความคร่ำครวญ กิริยาที่บ่นเพ้อ<br>
  กิริยาที่คร่ำครวญ ภาวะที่บ่นเพ้อ ภาวะที่คร่ำครวญ การพูดพล่าม การพูดเพ้อ<br>
  การพูดเพ้อเจ้อ ความพร่ำเพ้อ กิริยาที่พร่ำเพ้อ ภาวะที่พร่ำเพ้อ ของผู้ถูกความ<br>
  เสียหายของญาติกระทบบ้าง ถูกทิฏฐิวิบัติกระทบบ้าง ประจวบกับความเสียหาย<br>
  อื่นนอกจากที่กล่าวแล้วกระทบบ้าง ถูกเหตุแห่งทุกข์อื่นนอกจากที่กล่าวแล้ว<br>
  กระทบบ้าง<br>
  คำว่า นักปราชญ์ทั้งหลาย จะข้ามโอฆะ ชาติ ชรา โสกะ และปริเทวะ<br>
  ได้อย่างไรหนอ อธิบายว่า นักปราชญ์ทั้งหลายจะข้าม คือ ข้ามไป ข้ามพ้น ก้าวล่วง<br>
  ล่วงเลยโอฆะ ชาติ ชรา โสกะ และปริเทวะได้อย่างไร รวมความว่า นักปราชญ์<br>
  ทั้งหลาย จะข้ามโอฆะ ชาติ ชรา โสกะ และปริเทวะได้อย่างไรหนอ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ปัญหานั้น ในคำว่า พระองค์ผู้เป็นพระมุนี ขอโปรดตรัสแก้ปัญหา<br>
  นั้นแก่ข้าพระองค์ให้แจ่มแจ้งด้วยเถิด อธิบายว่า ข้าพระองค์ทูลถาม ทูลขอ<br>
  ทูลอัญเชิญ ทูลให้ทรงประกาศปัญหาใด (ขอโปรดตรัสแก้ปัญหานั้น)</p>
<p> ว่าด้วยโมเนยยธรรม ๓ ประการ<br>
  คำว่า พระมุนี อธิบายว่า ญาณท่านเรียกว่า โมนะ ได้แก่ ความรู้ทั่ว<br>
  กิริยาที่รู้ชัด ฯลฯ ความไม่หลงงมงาย ความเลือกเฟ้นธรรม สัมมาทิฏฐิ๑<br>
  พระผู้มีพระภาคทรงประกอบด้วยญาณนั้น จึงชื่อว่าพระมุนี คือ ผู้ทรงบรรลุ<br>
  โมนญาณแล้ว โมเนยยธรรม (ธรรมที่ทำให้เป็นมุนี) มี ๓ ประการ คือ<br>
  ๑. โมเนยยธรรมทางกาย ๒. โมเนยยธรรมทางวาจา<br>
  ๓. โมเนยยธรรมทางใจ<br>
  โมเนยยธรรมทางกาย เป็นอย่างไร<br>
  คือ การละกายทุจริต ๓ อย่าง ชื่อว่าโมเนยยธรรมทางกาย กายสุจริต ๓ อย่าง <br>
  ชื่อว่าโมเนยยธรรมทางกาย ญาณมีกายเป็นอารมณ์ ชื่อว่าโมเนยยธรรมทางกาย<br>
  กายปริญญา (การกำหนดรู้กาย) ชื่อว่าโมเนยยธรรมทางกาย มรรคที่สหรคตด้วย<br>
  ปริญญา ชื่อว่าโมเนยยธรรมทางกาย การละความกำหนัดด้วยอำนาจความพอใจ<br>
  ในกาย ชื่อว่าโมเนยยธรรมทางกาย ความดับแห่งกายสังขาร การบรรลุจตุตถฌาน<br>
  ชื่อว่าโมเนยยธรรมทางกาย นี้ชื่อว่าโมเนยยธรรมทางกาย<br>
  โมเนยยธรรมทางวาจา เป็นอย่างไร<br>
  คือ การละวจีทุจริต ๔ อย่าง ชื่อว่าโมเนยยธรรมทางวาจา วจีสุจริต ๔ อย่าง <br>
  ชื่อว่าโมเนยยธรรมทางวาจา ญาณมีวาจาเป็นอารมณ์ ชื่อว่าโมเนยยธรรมทางวาจา<br>
  วาจาปริญญา (การกำหนดรู้วาจา) ชื่อว่าโมเนยยธรรมทางวาจา มรรคที่สหรคต<br>
  ด้วยปริญญา ชื่อว่าโมเนยยธรรมทางวาจา การละความกำหนัดด้วยอำนาจความ<br>
  พอใจในวาจา ชื่อว่าโมเนยยธรรมทางวาจา ความดับแห่งวจีสังขาร การบรรลุ<br>
  ทุติยฌาน ชื่อว่าโมเนยยธรรมทางวาจา นี้ชื่อว่าโมเนยยธรรมทางวาจา<br><br>เชิงอรรถ :<br>
  ๑ ดูรายละเอียดข้อ ๕/๕๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  โมเนยยธรรมทางใจ เป็นอย่างไร<br>
  คือ การละมโนทุจริต ๓ อย่าง ชื่อว่าโมเนยยธรรมทางใจ มโนสุจริต ๓ อย่าง <br>
  ชื่อว่าโมเนยยธรรมทางใจ ญาณมีใจเป็นอารมณ์ ชื่อว่าโมเนยยธรรมทางใจ จิตต-<br>
  ปริญญา (การกำหนดรู้จิต) ชื่อว่าโมเนยยธรรมทางใจ มรรคที่สหรคตด้วยปริญญา<br>
  ชื่อว่าโมเนยยธรรมทางใจ การละความกำหนัดด้วยอำนาจความพอใจในจิต ชื่อว่า<br>
  โมเนยยธรรมทางใจ ความดับแห่งจิตตสังขาร การบรรลุสัญญาเวทยิตนิโรธ ชื่อว่า<br>
  โมเนยยธรรมทางใจ นี้ชื่อว่าโมเนยยธรรมทางใจ<br>
  (สมจริงดังที่พระผู้มีพระภาคได้ตรัสไว้ว่า)<br>
  บัณฑิตทั้งหลาย เรียกบุคคลผู้เป็นมุนีทางกาย<br>
  เป็นมุนีทางวาจา เป็นมุนีทางใจ ผู้ไม่มีอาสวะ<br>
  ว่าเป็นมุนีผู้สมบูรณ์ด้วยโมเนยยธรรม ละกิเลสทั้งปวงได้<br>
  บัณฑิตทั้งหลาย เรียกบุคคลผู้เป็นมุนีทางกาย<br>
  เป็นมุนีทางวาจา เป็นมุนีทางใจ ผู้ไม่มีอาสวะ<br>
  ว่าเป็นมุนีผู้สมบูรณ์ด้วยโมเนยยธรรม ล้างบาปได้แล้ว๑<br>
  มุนีผู้ประกอบด้วยโมเนยยธรรม ๓ ประการเหล่านี้ มี ๖ จำพวก คือ<br>
  (๑) อาคารมุนี (๒) อนาคารมุนี (๓) เสขมุนี (๔) อเสขมุนี (๕) ปัจเจกมุนี<br>
  (๖) มุนิมุนี<br>
  อาคารมุนี เป็นอย่างไร<br>
  คือ บุคคลผู้ครองเรือน เห็นทาง(นิพพาน)แล้ว รู้แจ้งหลักคำสอนแล้ว<br>
  เหล่านี้ชื่อว่าอาคารมุนี<br>
  อนาคารมุนี เป็นอย่างไร<br>
  คือ บุคคลผู้เป็นบรรพชิต เห็นทาง(นิพพาน)แล้ว รู้แจ้งหลักคำสอนแล้ว<br>
  เหล่านี้ชื่อว่าอนาคารมุนี<br><br>เชิงอรรถ :<br>
  ๑ ล้างบาป หมายถึงล้างบาปด้วยมรรคญาณ (ขุ.ม.อ. ๑๔/๑๗๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  พระเสขะ ๗ จำพวก ชื่อว่าเสขมุนี<br>
  พระอรหันต์ทั้งหลาย ชื่อว่าอเสขมุนี<br>
  พระปัจเจกพุทธเจ้าทั้งหลาย ชื่อว่าปัจเจกมุนี<br>
  พระตถาคตอรหันตสัมมาสัมพุทธเจ้าทั้งหลาย ตรัสเรียกว่ามุนิมุนี<br>
  (สมจริงดังที่พระผู้มีพระภาคได้ตรัสไว้ว่า)<br>
  บุคคลโง่เขลาไม่รู้อะไร เพียงแต่นั่งนิ่ง ๆ หาชื่อว่าเป็นมุนีไม่<br>
  ส่วนบุคคลผู้ฉลาดเลือกชั่งเอาแต่สิ่งที่ดี ละทิ้งสิ่งที่ชั่ว<br>
  เหมือนบุคคลชั่งสิ่งของ จึงจะชื่อว่าเป็นมุนีแท้<br>
  ผู้ที่รู้โลกทั้ง ๒ ก็เรียกว่า เป็นมุนี (เช่นกัน)๑<br>
  ผู้รู้ธรรมทั้งของอสัตบุรุษและสัตบุรุษ<br>
  ทั้งภายในและภายนอกในโลกทั้งปวง<br>
  เทวดาและมนุษย์บูชาแล้ว ก้าวล่วงกิเลสเครื่องข้อง๒<br>
  และตัณหาดุจตาข่ายได้แล้ว ชื่อว่ามุนี๓<br>
  คำว่า แก้ (ปัญหานั้น) ให้แจ่มแจ้ง ได้แก่ ขอพระองค์โปรดตรัสบอก คือ<br>
  โปรดแสดง บัญญัติ กำหนด เปิดเผย จำแนก ทำให้ง่าย ประกาศปัญหานั้นให้<br>
  แจ่มแจ้ง รวมความว่า พระองค์ผู้ทรงเป็นพระมุนี ขอโปรดตรัสแก้ปัญหานั้นแก่<br>
  ข้าพระองค์ให้แจ่มแจ้งด้วยเถิด<br>
  คำว่า เพราะธรรมนั้น พระองค์ทรงทราบชัดแล้ว อธิบายว่า เพราะ<br>
  พระองค์ทรงทราบ คือ เทียบเคียง พิจารณา ทำให้กระจ่าง ทำให้แจ่มแจ้งแล้ว<br>
  รวมความว่า เพราะธรรมนั้น พระองค์ทรงทราบชัดแล้ว ด้วยเหตุนั้น พราหมณ์นั้น<br>
  จึงกราบทูลว่า<br><br>เชิงอรรถ :<br>
  ๑ ขุ.ธ. ๒๕/๒๖๘-๒๖๙/๖๓<br>
  ๒ เครื่องข้อง มี ๗ อย่าง ได้แก่ โลภะ โทสะ โมหะ มานะ ทิฏฐิ กิเลส และทุจริต (ขุ.ม.
  (แปล)<br>
  ๒๙/๑๘๓/๕๒๐)<br>
  ๓ ขุ.สุ. ๒๕/๕๓๓/๔๓๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๒๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  พวกข้าพระองค์ได้ทูลถามปัญหาใดกับพระองค์<br>
  พระผู้มีพระภาคได้ตรัสบอกปัญหานั้นแก่พวกข้าพระองค์แล้ว<br>
  ข้าพระองค์ขอทูลถามปัญหาอื่นต่อไป<br>
  ขอพระองค์โปรดตรัสบอกปัญหานั้นด้วยเถิด<br>
  นักปราชญ์ทั้งหลาย จะข้ามโอฆะ ชาติ ชรา<br>
  โสกะ และปริเทวะได้อย่างไรหนอ<br>
  พระองค์ผู้เป็นพระมุนี ขอโปรดตรัสแก้ปัญหานั้น<br>
  แก่ข้าพระองค์ให้แจ่มแจ้งด้วยเถิด<br>
  เพราะธรรมนั้น พระองค์ทรงทราบชัดแล้ว<br>
  [๒๒] (พระผู้มีพระภาคตรัสตอบว่า เมตตคู)<br>
  บุคคลรู้ชัดธรรมใดแล้ว มีสติเที่ยวไปอยู่<br>
  พึงข้ามตัณหาที่ชื่อว่าวิสัตติกาในโลกได้<br>
  เราจักกล่าวธรรม(นั้น)ที่รู้ประจักษ์ด้วยตนเอง<br>
  ในธรรมที่เราเห็นแล้ว แก่เธอ (๕)<br>
  คำว่า ธรรม ในคำว่า เราจักกล่าวธรรม...แก่เธอ อธิบายว่า เราจักกล่าว<br>
  คือ จักบอก แสดง บัญญัติ กำหนด เปิดเผย จำแนก ทำให้ง่าย ประกาศพรหมจรรย์ <br>
  ที่มีความงามในเบื้องต้น มีความงามในท่ามกลาง มีความงามในที่สุด พร้อมทั้ง<br>
  อรรถและพยัญชนะ บริสุทธิ์บริบูรณ์ครบถ้วน สติปัฏฐาน ๔ สัมมัปปธาน ๔<br>
  อิทธิบาท ๔ อินทรีย์ ๕ พละ ๕ โพชฌงค์ ๗ อริยมรรคมีองค์ ๘ นิพพาน <br>
  และปฏิปทาเครื่องดำเนินไปสู่นิพพาน รวมความว่า เราจักกล่าวธรรม...แก่เธอ<br>
  คำว่า เมตตคู เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า ในธรรมที่เราเห็นแล้ว ในคำว่า ที่รู้ประจักษ์ด้วยตนเอง ในธรรมที่<br>
  เราเห็นแล้ว อธิบายว่า ในธรรมที่เราได้เห็นแล้ว คือ ในธรรมที่ได้รู้แล้ว ใน<br>
  ธรรมที่ได้เทียบเคียงแล้ว ในธรรมที่ได้พิจารณาแล้ว ในธรรมที่ทำให้แจ้งแล้ว ใน<br>
  ธรรมที่ทำให้กระจ่างแล้ว ได้แก่ ในธรรมที่เราได้เห็นแล้ว คือ ในธรรมที่ได้รู้แล้ว<br>
  ในธรรมที่ได้เทียบเคียงแล้ว ในธรรมที่ได้พิจารณาแล้ว ในธรรมที่ทำให้แจ้งแล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ในธรรมที่ทำให้กระจ่างแล้วว่า สังขารทั้งปวงไม่เที่ยง ฯลฯ ได้แก่ ในธรรมที่<br>
  เราได้เห็นแล้ว คือ ในธรรมที่ได้รู้แล้ว ในธรรมที่ได้เทียบเคียงแล้ว ในธรรมที่ได้<br>
  พิจารณาแล้ว ในธรรมที่ทำให้แจ้งแล้ว ในธรรมที่ทำให้กระจ่างแล้วว่า สิ่งใดสิ่งหนึ่ง <br>
  มีความเกิดขึ้นเป็นธรรมดา สิ่งนั้นทั้งหมดล้วนมีความดับไปเป็นธรรมดา รวมความว่า<br>
  เราจักกล่าว ... ในธรรมที่เราเห็นแล้ว อย่างนี้บ้าง<br>
  อีกนัยหนึ่ง เราจักกล่าวถึงทุกข์ในทุกข์ที่ได้เห็นแล้ว จักกล่าวถึงสมุทัยในสมุทัย<br>
  ที่ได้เห็นแล้ว จักกล่าวถึงมรรคในมรรคที่ได้เห็นแล้ว จักกล่าวถึงนิโรธในนิโรธที่ได้<br>
  เห็นแล้ว รวมความว่า เราจักกล่าว ... ในธรรมที่เราเห็นแล้ว อย่างนี้บ้าง<br>
  อีกนัยหนึ่ง (เราจักกล่าวธรรม) ที่เห็นได้เอง ไม่ขึ้นอยู่กับกาลเวลา เชิญมาดูได้<br>
  ควรน้อมเข้ามาในตน วิญญูชนพึงรู้ได้ด้วยตนเอง ในธรรมที่เราเห็นแล้ว รวมความว่า<br>
  เราจักกล่าว ... ในธรรมที่เราเห็นแล้ว อย่างนี้บ้าง รวมความว่า ในธรรมที่เราเห็นแล้ว<br>
  คำว่า ที่รู้ประจักษ์ด้วยตนเอง อธิบายว่า เราจักกล่าวถึงธรรมที่รู้ด้วยตนเอง<br>
  ธรรมที่ประจักษ์แก่ตนเอง มิใช่โดยอาการเชื่อผู้อื่นว่าธรรมนี้เป็นดังนี้ ๆ มิใช่โดย<br>
  การเล่าลือ มิใช่โดยถือสืบ ๆ กันมา มิใช่โดยการอ้างตำรา มิใช่โดยตรรก<br>
  มิใช่โดยการอนุมาน มิใช่โดยการคิดตรองตามแนวเหตุผล มิใช่เพราะเข้าได้กับ<br>
  ทฤษฎีที่พินิจแล้ว รวมความว่า ที่รู้ประจักษ์ด้วยตนเอง ในธรรมที่เราเห็นแล้ว<br>
  คำว่า บุคคลรู้ชัดธรรมใดแล้ว มีสติเที่ยวไปอยู่ อธิบายว่า บุคคลรู้ชัดธรรม<br>
  ใดแล้ว คือ เทียบเคียง พิจารณา ทำให้กระจ่าง ทำให้แจ่มแจ้งแล้ว ได้แก่<br>
  บุคคลรู้ชัดแล้ว เทียบเคียง พิจารณา ทำให้กระจ่างแจ้ง ทำให้แจ่มแจ้งแล้วว่า<br>
  สังขารทั้งปวงไม่เที่ยง ฯลฯ สิ่งใดสิ่งหนึ่ง มีความเกิดขึ้นเป็นธรรมดา สิ่งนั้น<br>
  ทั้งหมดล้วนมีความดับไปเป็นธรรมดา<br>
  คำว่า มีสติ ได้แก่ มีสติด้วยเหตุ ๔ อย่าง คือ (๑) ชื่อว่ามีสติ เมื่อ<br>
  เจริญสติปัฏฐานพิจารณากายในกาย ฯลฯ บุคคลนั้น พระผู้มีพระภาคตรัสเรียกว่า<br>
  มีสติ<br>
  คำว่า เที่ยวไปอยู่ ได้แก่ เที่ยวไป คือ อยู่ เคลื่อนไหว เป็นไป เลี้ยงชีวิต<br>
  ดำเนินไป ยังชีวิตให้ดำเนินไป รวมความว่า บุคคลรู้ชัดธรรมใดแล้ว มีสติเที่ยวไปอยู่</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า พึงข้ามตัณหาที่ชื่อว่าวิสัตติกาในโลกได้ อธิบายว่า ตัณหาชื่อว่า<br>
  วิสัตติกา คือ ความกำหนัด ความกำหนัดนัก ฯลฯ อภิชฌา อกุศลมูลคือโลภะ๑</p>
<p> ว่าด้วยตัณหาชื่อว่าวิสัตติกา<br>
  คำว่า วิสัตติกา อธิบายว่า ตัณหาชื่อว่าวิสัตติกา เพราะมีความหมายอย่างไร<br>
  ตัณหาชื่อว่าวิสัตติกา เพราะแผ่ไป ชื่อว่าวิสัตติกา เพราะซ่านไป ชื่อว่าวิสัตติกา<br>
  เพราะขยายไป ชื่อว่าวิสัตติกา เพราะไม่สม่ำเสมอ ชื่อว่าวิสัตติกา เพราะครอบงำ<br>
  ชื่อว่าวิสัตติกา เพราะสะท้อนไป ชื่อว่าวิสัตติกา เพราะเป็นตัวการให้พูดผิด<br>
  ชื่อว่าวิสัตติกา เพราะมีรากเป็นพิษ ชื่อว่าวิสัตติกา เพราะมีผลเป็นพิษ ชื่อว่า<br>
  วิสัตติกา เพราะเป็นตัวการให้บริโภคสิ่งมีพิษ<br>
  อีกนัยหนึ่ง ตัณหานั้นแผ่ไป ซ่านไป ขยายไปในรูป เสียง กลิ่น รส โผฏฐัพพะ<br>
  ตระกูล หมู่คณะ อาวาส ลาภ ยศ สรรเสริญ สุข จีวร บิณฑบาต เสนาสนะ<br>
  คิลานปัจจัยเภสัชบริขาร กามธาตุ รูปธาตุ อรูปธาตุ กามภพ รูปภพ อรูปภพ<br>
  สัญญาภพ อสัญญาภพ เนวสัญญานาสัญญาภพ เอกโวการภพ จตุโวการภพ<br>
  ปัญจโวการภพ อดีต อนาคต ปัจจุบัน รูปที่เห็นแล้ว เสียงที่ได้ยินแล้ว กลิ่น รส<br>
  โผฏฐัพพะที่รับรู้แล้ว และธรรมารมณ์ที่พึงรู้แจ้ง ฉะนั้น จึงชื่อว่าวิสัตติกา<br>
  คำว่า ในโลก ได้แก่ ในอบายโลก มนุษยโลก เทวโลก ขันธโลก ธาตุโลก<br>
  อายตนโลก<br>
  คำว่า พึงข้ามตัณหาที่ชื่อว่าวิสัตติกาในโลกได้ อธิบายว่า ผู้มีสติ พึงข้าม<br>
  คือ พึงข้ามไป ข้ามพ้น ก้าวล่วง ล่วงเลยตัณหาที่ชื่อว่าวิสัตติกาในโลกได้ รวม<br>
  ความว่า พึงข้ามตัณหาที่ชื่อว่าวิสัตติกาในโลกได้ ด้วยเหตุนั้น พระผู้มีพระภาคจึง<br>
  ตรัสว่า<br><br>เชิงอรรถ :<br>
  ๑ ดูรายละเอียดข้อ ๒/๕๐-๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  (พระผู้มีพระภาคตรัสตอบว่า เมตตคู)<br>
  บุคคลรู้ชัดธรรมใดแล้ว มีสติเที่ยวไปอยู่<br>
  พึงข้ามตัณหาที่ชื่อว่าวิสัตติกาในโลกได้<br>
  เราจักกล่าวธรรม(นั้น)ที่รู้ประจักษ์ด้วยตนเอง<br>
  ในธรรมที่เราเห็นแล้ว แก่เธอ<br>
  [๒๓] (ท่านเมตตคูทูลถามว่า)<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์ชอบใจธรรมอันสูงสุดนั้นที่บุคคลรู้ชัดแล้ว<br>
  มีสติเที่ยวไปอยู่ พึงข้ามตัณหาที่ชื่อว่าวิสัตติกาในโลกได้ (๖)<br>
  คำว่า นั้น ในคำว่า ข้าพระองค์ชอบใจธรรมอันสูงสุดนั้น ได้แก่ พระดำรัส<br>
  คำที่เป็นแนวทาง เทศนา คำสั่งสอน คำพร่ำสอน<br>
  คำว่า ชอบใจ ได้แก่ พอใจ ชอบใจ คือ เบิกบานใจ อนุโมทนา ต้องการ ยินดี<br>
  ทูลขอ ปรารถนา มุ่งหมาย มุ่งหวัง รวมความว่า ข้าพระองค์ชอบใจธรรมอันสูงสุด<br>
  นั้น</p>
<p> ว่าด้วยพระผู้มีพระภาคชื่อว่าทรงแสวงหาคุณอันยิ่งใหญ่<br>
  คำว่า ข้าแต่พระองค์ผู้ทรงแสวงหาคุณอันยิ่งใหญ่ ในคำว่า ข้าแต่พระองค์<br>
  ผู้ทรงแสวงหาคุณอันยิ่งใหญ่ (ข้าพระองค์ชอบใจ) ธรรมอันสูงสุด อธิบายว่า<br>
  พระผู้มีพระภาค ชื่อว่า ทรงแสวงหาคุณยิ่งใหญ่ เพราะมีความหมายว่าอย่างไร<br>
  คือ พระผู้มีพระภาคทรงแสวงหา ค้นหา เสาะหาสีลขันธ์ใหญ่ จึงชื่อว่าทรง<br>
  แสวงหาคุณอันยิ่งใหญ่ พระผู้มีพระภาคทรงแสวงหา ค้นหา เสาะหาสมาธิขันธ์ใหญ่<br>
  ... ปัญญาขันธ์ใหญ่ ... วิมุตติขันธ์ใหญ่ ... วิมุตติญาณทัสสนขันธ์ใหญ่ จึงชื่อ<br>
  ว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องทำลายกองความมืดใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  พระผู้มีพระภาคทรงแสวงหา ค้นหา เสาะหาเครื่องทำลายความวิปลาสใหญ่<br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องถอนลูกศรคือตัณหาใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องปลดเปลื้องโครงทิฏฐิใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องกำจัดธงคือมานะใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องเข้าไปสงบอภิสังขารใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องปิดกั้นโอฆะใหญ่ จึงชื่อว่า<br>
  ทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องวางภาระใหญ่ จึงชื่อว่า<br>
  ทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องตัดสังสารวัฏใหญ่ จึงชื่อ<br>
  ว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องดับความเดือดร้อนใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องระงับความเร่าร้อนใหญ่ <br>
  จึงชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาเครื่องยกธงคือธรรมใหญ่ จึง<br>
  ชื่อว่าทรงแสวงหาคุณอันยิ่งใหญ่<br>
  พระผู้มีพระภาคทรงแสวงหา ค้นหา เสาะหาสติปัฏฐานใหญ่ ฯลฯ<br>
  สัมมัปปธานใหญ่ ฯลฯ อิทธิบาทใหญ่ ฯลฯ อินทรีย์ใหญ่ ฯลฯ พละใหญ่ ฯลฯ<br>
  โพชฌงค์ใหญ่ ฯลฯ อริยมรรคมีองค์ ๘ ใหญ่ ฯลฯ ปรมัตถอมตนิพพานใหญ่ <br>
  จึงชื่อว่าทรงแสวงหาคุณอันยิ่งใหญ่</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  อีกนัยหนึ่ง พระผู้มีพระภาคทรงเป็นผู้ที่เหล่าสัตว์ผู้มเหศักดิ์แสวงหา ค้นหา<br>
  เสาะหาว่า พระพุทธเจ้าประทับอยู่ที่ไหน พระผู้มีพระภาคประทับอยู่ที่ไหน พระ<br>
  ผู้ทรงเป็นเทพยิ่งกว่าเทพประทับอยู่ที่ไหน พระผู้ทรงองอาจกว่านรชนประทับอยู่ที่ไหน <br>
  จึงชื่อว่าทรงแสวงหาคุณอันยิ่งใหญ่<br>
  คำว่า ธรรมอันสูงสุด อธิบายว่า อมตนิพพาน ตรัสเรียกว่า ธรรมอันสูงสุด<br>
  ได้แก่ ธรรมเป็นที่ระงับสังขารทั้งปวง เป็นที่สลัดทิ้งอุปธิทั้งหมด เป็นที่สิ้นตัณหา<br>
  เป็นที่คลายกำหนัด เป็นที่ดับกิเลส เป็นที่เย็นสนิท<br>
  คำว่า สูงสุด ได้แก่ ธรรมอันเลิศ ประเสริฐ วิเศษสุด ชั้นแนวหน้า สูงสุด<br>
  ยอดเยี่ยม รวมความว่า ธรรมอันสูงสุด<br>
  คำว่า ที่บุคคลรู้ชัดแล้ว มีสติเที่ยวไปอยู่ อธิบายว่า ที่บุคคลรู้ชัดแล้ว คือ<br>
  เทียบเคียง พิจารณา ทำให้กระจ่าง ทำให้แจ่มแจ้งแล้วว่า สังขารทั้งปวงไม่เที่ยง<br>
  ฯลฯ ได้แก่ ที่บุคคลรู้ชัดแล้ว คือเทียบเคียง พิจารณา ทำให้กระจ่าง ทำให้แจ่ม<br>
  แจ้งแล้วว่า สิ่งใดสิ่งหนึ่งมีความเกิดขึ้นเป็นธรรมดา สิ่งนั้นทั้งหมดล้วนมีความดับ<br>
  ไปเป็นธรรมดา<br>
  คำว่า มีสติ ได้แก่ มีสติด้วยเหตุ ๔ อย่าง คือ<br>
  ๑. ชื่อว่ามีสติ เมื่อเจริญสติปัฏฐานพิจารณากายในกาย ฯลฯ ในเวทนา<br>
  ทั้งหลาย ฯลฯ ในจิต<br>
  ๔. ชื่อว่ามีสติ เมื่อเจริญสติปัฏฐานพิจารณาธรรมในธรรมทั้งหลาย ฯลฯ<br>
  บุคคลนั้น พระผู้มีพระภาค ตรัสเรียกว่า มีสติ๑<br>
  คำว่า เที่ยวไปอยู่ ได้แก่ เที่ยวไป คือ อยู่ เคลื่อนไหว เป็นไป เลี้ยงชีวิต<br>
  ดำเนินไป ยังชีวิตให้ดำเนินไป รวมความว่า ที่บุคคลรู้ชัดแล้ว มีสติเที่ยวไปอยู่<br>
  คำว่า พึงข้ามตัณหาที่ชื่อว่าวิสัตติกาในโลกได้ อธิบายว่า ตัณหา ตรัสเรียก<br>
  ว่า วิสัตติกา ได้แก่ ความกำหนัด ความกำหนัดนัก ฯลฯ อภิชฌา อกุศลมูลคือโลภะ๒<br><br>เชิงอรรถ :<br>
  ๑ ดูรายละเอียดข้อ ๘/๗๐-๗๑<br>
  ๒ ดูรายละเอียดข้อ ๒/๕๐-๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า วิสัตติกา อธิบายว่า ตัณหาชื่อว่าวิสัตติกา เพราะมีความหมายอย่างไร<br>
  ฯลฯ ซ่านไป ขยายไป จึงชื่อว่าวิสัตติกา<br>
  คำว่า ในโลก ได้แก่ ในอบายโลก ฯลฯ อายตนโลก<br>
  คำว่า พึงข้ามตัณหาที่ชื่อว่าวิสัตติกาในโลกได้ อธิบายว่า ตัณหานี้ ที่ชื่อ<br>
  ว่าวิสัตติกาในโลก บุคคลเป็นผู้มีสติพึงข้าม คือ พึงข้ามไป ข้ามพ้น ก้าวล่วง <br>
  ล่วงเลยตัณหาที่ชื่อว่าวิสัตติกาในโลกได้ รวมความว่า พึงข้ามตัณหาที่ชื่อว่าวิสัตติกา<br>
  ในโลกได้ ด้วยเหตุนั้น พราหมณ์นั้นจึงกราบทูลว่า<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์ชอบใจธรรมอันสูงสุดนั้นที่บุคคลรู้ชัดแล้ว<br>
  มีสติเที่ยวไปอยู่ พึงข้ามตัณหาที่ชื่อว่าวิสัตติกาในโลกได้<br>
  [๒๔] (พระผู้มีพระภาคตรัสตอบว่า เมตตคู)<br>
  เธอรู้ธรรมอย่างใดอย่างหนึ่ง<br>
  ซึ่งเป็นธรรมชั้นสูง ชั้นต่ำและชั้นกลาง<br>
  เธอจงบรรเทาความเพลิดเพลิน ความถือมั่น<br>
  และวิญญาณในธรรมเหล่านี้เสีย ไม่พึงตั้งอยู่ในภพ (๗)<br>
  คำว่า เธอรู้ธรรมอย่างใดอย่างหนึ่ง อธิบายว่า เธอรู้ คือ ทราบ รู้แจ่มแจ้ง<br>
  รู้เฉพาะ แทงตลอดธรรมอย่างใดอย่างหนึ่ง รวมความว่า เธอรู้ธรรมอย่างใดอย่าง<br>
  หนึ่ง<br>
  คำว่า เมตตคู เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ รวมความว่า พระผู้มีพระภาคตรัสตอบว่า<br>
  เมตตคู<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ว่าด้วยธรรมชั้นสูงชั้นต่ำและชั้นกลาง<br>
  คำว่า ชั้นสูง ชั้นต่ำและชั้นกลาง อธิบายว่า<br>
  อนาคต ตรัสเรียกว่า ชั้นสูง อดีต ตรัสเรียกว่า ชั้นต่ำ ปัจจุบัน ตรัสเรียก<br>
  ว่า ชั้นกลาง<br>
  เทวโลก ตรัสเรียกว่า ชั้นสูง นิรยโลก ตรัสเรียกว่า ชั้นต่ำ มนุษยโลก ตรัสเรียกว่า<br>
  ชั้นกลาง<br>
  อีกนัยหนึ่ง กุศลธรรม ตรัสเรียกว่า ชั้นสูง อกุศลธรรม ตรัสเรียกว่า ชั้นต่ำ<br>
  อัพยากตธรรม ตรัสเรียกว่า ชั้นกลาง<br>
  อรูปธาตุ ตรัสเรียกว่า ชั้นสูง กามธาตุ ตรัสเรียกว่า ชั้นต่ำ รูปธาตุ ตรัส<br>
  เรียกว่า ชั้นกลาง<br>
  สุขเวทนา ตรัสเรียกว่า ชั้นสูง ทุกขเวทนา ตรัสเรียกว่า ชั้นต่ำ อทุกขมสุข-<br>
  เวทนา ตรัสเรียกว่า ชั้นกลาง<br>
  เบื้องสูงจากฝ่าเท้าขึ้นไปตรัสเรียกว่า ชั้นสูง เบื้องต่ำจากปลายผมลงมาตรัส<br>
  เรียกว่า ชั้นต่ำ ตรงกลางตรัสเรียกว่า ชั้นกลาง รวมความว่า ชั้นสูง ชั้นต่ำและ<br>
  ชั้นกลาง<br>
  คำว่า ในธรรมเหล่านี้ ในคำว่า เธอจงบรรเทาความเพลิดเพลิน ความถือ<br>
  มั่นและวิญญาณ ในธรรมเหล่านี้เสีย ไม่พึงตั้งอยู่ในภพ อธิบายว่า ในธรรม<br>
  ที่เราบอกแล้ว แสดงแล้ว บัญญัติแล้ว กำหนดแล้ว เปิดเผยแล้ว จำแนกแล้ว<br>
  ทำให้ง่ายแล้ว ประกาศแล้ว ตัณหาตรัสเรียกว่า ความเพลิดเพลิน คือ ความกำหนัด<br>
  ความกำหนัดนัก ฯลฯ อภิชฌา อกุศลมูลคือโลภะ๑<br>
  คำว่า ความถือมั่น ได้แก่ ความถือมั่น ๒ อย่าง คือ<br>
  ๑. ความถือมั่นด้วยอำนาจตัณหา<br>
  ๒. ความถือมั่นด้วยอำนาจทิฏฐิ<br><br>เชิงอรรถ :<br>
  ๑ ดูรายละเอียดข้อ ๒/๕๐-๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ความถือมั่นด้วยอำนาจตัณหา เป็นอย่างไร<br>
  คือ ฯลฯ ด้วยส่วนแห่งตัณหาเท่าใด ฯลฯ นี้ชื่อว่าความถือมั่นด้วยอำนาจ<br>
  ตัณหา<br>
  ความถือมั่นด้วยอำนาจทิฏฐิ เป็นอย่างไร<br>
  คือ สักกายทิฏฐิมีวัตถุ ๒๐ ฯลฯ นี้ชื่อว่าความถือมั่นด้วยอำนาจทิฏฐิ๑<br>
  คำว่า เธอจงบรรเทา... และวิญญาณ อธิบายว่า วิญญาณที่สหรคตด้วย<br>
  ปุญญาภิสังขาร วิญญาณที่สหรคตด้วยอปุญญาภิสังขาร วิญญาณที่สหรคตด้วย<br>
  อาเนญชาภิสังขาร เธอจงสลัด บรรเทา ถอน ถอนเสีย ละ ละทิ้ง ละให้หมด<br>
  ทำให้หมดสิ้นไป ให้ถึงความไม่มีอีก ซึ่งความเพลิดเพลิน ความถือมั่นและ<br>
  วิญญาณที่สหรคตด้วยอภิสังขารในธรรมเหล่านี้ รวมความว่า เธอจงบรรเทาความ<br>
  เพลิดเพลิน ความถือมั่นและวิญญาณ ในธรรมเหล่านี้เสีย<br>
  คำว่า ไม่พึงตั้งอยู่ในภพ อธิบายว่า<br>
  คำว่า ภพ ได้แก่ ภพ ๒ คือ (๑) กรรมภพ (๒) ภพใหม่อันมีในปฏิสนธิ<br>
  กรรมภพ เป็นอย่างไร<br>
  คือ ปุญญาภิสังขาร อปุญญาภิสังขาร อาเนญชาภิสังขาร นี้ชื่อว่ากรรมภพ<br>
  ภพใหม่อันมีในปฏิสนธิ เป็นอย่างไร<br>
  คือ รูป เวทนา สัญญา สังขาร วิญญาณ อันมีในปฏิสนธิ นี้ชื่อว่า<br>
  ภพใหม่อันมีในปฏิสนธิ<br>
  คำว่า ไม่พึงตั้งอยู่ในภพ อธิบายว่า ละ บรรเทา ทำให้หมดสิ้นไป ให้ถึง<br>
  ความไม่มีอีกซึ่งความเพลิดเพลิน ความถือมั่นวิญญาณที่สหรคตด้วยอภิสังขาร<br>
  กรรมภพ และภพใหม่อันมีในปฏิสนธิ ไม่พึงตั้งอยู่ในกรรมภพ ไม่พึงตั้งอยู่ คือ<br>
  ไม่พึงดำรงอยู่ในภพใหม่ อันมีในปฏิสนธิ รวมความว่า เธอจงบรรเทา...และ<br>
  วิญญาณในธรรมเหล่านี้เสีย ไม่พึงตั้งอยู่ในภพ ด้วยเหตุนั้น พระผู้มีพระภาคจึง<br>
  ตรัสว่า<br><br>เชิงอรรถ :<br>
  ๑ เทียบกับความในข้อ ๑๑/๘๐-๘๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  (พระผู้มีพระภาคตรัสตอบว่า เมตตคู)<br>
  เธอรู้ธรรมอย่างใดอย่างหนึ่ง<br>
  ซึ่งเป็นธรรมชั้นสูง ชั้นต่ำและชั้นกลาง<br>
  เธอจงบรรเทาความเพลิดเพลิน ความถือมั่น<br>
  และวิญญาณในธรรมเหล่านี้เสีย ไม่พึงตั้งอยู่ในภพ<br>
  [๒๕] (พระผู้มีพระภาคตรัสตอบว่า)<br>
  ภิกษุผู้มีปกติอยู่อย่างนี้ มีสติ ไม่ประมาท<br>
  รู้แจ้ง ละความยึดถือว่าเป็นของเราแล้ว<br>
  เที่ยวไปอยู่ พึงละชาติ ชรา โสกะและปริเทวะ<br>
  อันเป็นทุกข์ในอัตภาพนี้ได้แน่นอน (๘)<br>
  คำว่า ผู้มีปกติอยู่อย่างนี้ ในคำว่า ภิกษุผู้มีปกติอยู่อย่างนี้ มีสติ<br>
  ไม่ประมาท อธิบายว่า ภิกษุผู้ละ บรรเทา ทำให้หมดสิ้นไป ให้ถึงความไม่มีอีก<br>
  ซึ่งความเพลิดเพลิน ความยึดมั่นถือมั่น วิญญาณที่สหรคตด้วยอภิสังขาร กรรมภพ<br>
  และภพใหม่อันมีในปฏิสนธิ รวมความว่า ผู้มีปกติอยู่อย่างนี้<br>
  คำว่า มีสติ อธิบายว่า มีสติด้วยเหตุ ๔ อย่าง คือ<br>
  ๑. ชื่อว่ามีสติ เมื่อเจริญสติปัฏฐานพิจารณากายในกาย ฯลฯ ภิกษุนั้น<br>
  พระผู้มีพระภาคตรัสเรียกว่า มีสติ๑</p>
<p> ว่าด้วยความไม่ประมาท<br>
  คำว่า ไม่ประมาท อธิบายว่า ผู้ทำด้วยความเอื้อเฟื้อ ทำติดต่อ ทำไม่หยุด<br>
  ประพฤติไม่ย่อหย่อน ไม่ละความพอใจ ไม่ทอดธุระ ชื่อว่าไม่ประมาทในกุศลธรรม<br>
  ทั้งหลาย<br><br>เชิงอรรถ :<br>
  ๑ ดูรายละเอียดข้อ ๘/๗๐-๗๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๓๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คือ ความพอใจ ความพยายาม ความอุตสาหะ ความขยัน ความไม่ถอยกลับ<br>
  สติสัมปชัญญะ ความเพียรเป็นเครื่องเผากิเลส ความเพียรแรงกล้า ความตั้งใจ<br>
  ความประกอบเนือง ๆ ด้วยคิดว่า เราพึงทำสีลขันธ์ที่ยังไม่บริบูรณ์ให้บริบูรณ์โดย<br>
  อุบายอย่างไร หรือพึงใช้ปัญญาตามรักษาสีลขันธ์ให้บริบูรณ์ในข้อนั้น ๆ โดยอุบาย<br>
  อย่างไร ดังนี้ ชื่อว่าไม่ประมาทในกุศลธรรมทั้งหลาย ... ความพอใจ ความ<br>
  พยายาม ความอุตสาหะ ความขยัน ความไม่ถอยกลับ สติสัมปชัญญะ ความ<br>
  เพียรเป็นเครื่องเผากิเลส ความเพียรแรงกล้า ความตั้งใจ ความประกอบเนือง ๆ<br>
  ด้วยคิดว่า เราพึงทำสมาธิขันธ์ ฯลฯ ปัญญาขันธ์ ฯลฯ วิมุตติขันธ์ ฯลฯ<br>
  วิมุตติญาณทัสสนขันธ์ ที่ยังไม่บริบูรณ์ให้บริบูรณ์ โดยอุบายอย่างไร หรือพึงใช้<br>
  ปัญญาตามรักษาวิมุตติญาณทัสสนขันธ์ที่บริบูรณ์ในข้อนั้น ๆ โดยอุบายอย่างไร<br>
  ดังนี้ ชื่อว่าไม่ประมาทในกุศลธรรมทั้งหลาย ความพอใจ ความพยายาม ความ<br>
  อุตสาหะ ความขยัน ความไม่ถอยกลับ สติสัมปชัญญะ ความเพียรเป็นเครื่อง<br>
  เผากิเลส ความเพียรแรงกล้า ความตั้งใจ ความประกอบเนือง ๆ ด้วยคิดว่า <br>
  เราพึงกำหนดรู้ทุกข์ที่ยังมิได้กำหนดรู้ พึงละกิเลสที่ยังมิได้ละ พึงเจริญมรรคที่ยัง<br>
  มิได้เจริญ หรือทำให้แจ้งนิโรธที่ยังมิได้ทำให้แจ้ง โดยอุบายอย่างไร ดังนี้ ชื่อว่า<br>
  ไม่ประมาทในกุศลธรรมทั้งหลาย รวมความว่า (ภิกษุ) ผู้มีปกติอยู่อย่างนี้ มีสติ<br>
  ไม่ประมาท<br>
  คำว่า ภิกษุ ในคำว่า ภิกษุ ... ละความยึดถือว่าเป็นของเราแล้ว เที่ยวไปอยู่<br>
  ได้แก่ ภิกษุผู้เป็นกัลยาณปุถุชน หรือภิกษุผู้เป็นพระเสขะ<br>
  คำว่า เที่ยวไปอยู่ ได้แก่ เที่ยวไป คือ อยู่ เคลื่อนไหว เป็นไป เลี้ยงชีวิต<br>
  ดำเนินไป ยังชีวิตให้ดำเนินไป<br>
  คำว่า ความยึดถือว่าเป็นของเรา ได้แก่ ความยึดถือว่าเป็นของเรา ๒ อย่าง<br>
  คือ (๑) ความยึดถือว่าเป็นของเราด้วยอำนาจตัณหา (๒) ความยึดถือว่าเป็นของ<br>
  เราด้วยอำนาจทิฏฐิ ฯลฯ นี้ชื่อว่าความยึดถือว่าเป็นของเราด้วยอำนาจตัณหา ฯลฯ <br>
  นี้ชื่อว่าความยึดถือว่าเป็นของเราด้วยอำนาจทิฏฐิ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ภิกษุละความยึดถือว่าเป็นของเราด้วยอำนาจตัณหา สลัดทิ้งความยึดถือว่า<br>
  เป็นของเราด้วยอำนาจทิฏฐิ คือ ละ สละ บรรเทา ทำให้หมดสิ้นไป ให้ถึง<br>
  ความไม่มีอีก ซึ่งความยึดถือว่าของเรา รวมความว่า ภิกษุ ... ละความยึดถือว่า<br>
  เป็นของเราแล้ว เที่ยวไปอยู่<br>
  คำว่า ชาติ ในคำว่า รู้แจ้ง ... พึงละชาติ ชรา โสกะ และปริเทวะอัน<br>
  เป็นทุกข์ในอัตภาพนี้ได้แน่นอน ได้แก่ การเกิด คือเกิดขึ้น การก้าวลง(สู่ครรภ์)<br>
  การบังเกิด การบังเกิดขึ้น ความปรากฏแห่งขันธ์ทั้งหลาย การได้อายตนะในหมู่<br>
  สัตว์นั้น ๆ ของสัตว์เหล่านั้น ๆ<br>
  คำว่า ชรา ได้แก่ ความแก่ คือ ความทรุดโทรม ความเป็นผู้มีฟันหัก<br>
  ความเป็นผู้มีผมหงอก ความเป็นผู้มีหนังเหี่ยว ความเสื่อมอายุ ความแก่หง่อม<br>
  แห่งอินทรีย์ในหมู่สัตว์นั้น ๆ ของสัตว์เหล่านั้น ๆ<br>
  คำว่า โสกะ ได้แก่ ความเศร้าโศก กิริยาที่เศร้าโศก ภาวะที่เศร้าโศก<br>
  ความเศร้าโศกภายใน ความเศร้าโศกมากภายใน ความหม่นไหม้ภายใน ความ<br>
  เร่าร้อนภายใน ความหม่นไหม้แห่งจิต ความทุกข์ใจ ลูกศรคือความเศร้าโศก <br>
  ของผู้ที่ถูกความเสียหายของญาติกระทบบ้าง ถูกความเสียหายแห่งโภคทรัพย์<br>
  กระทบบ้าง ถูกความเสียหายเพราะโรคกระทบบ้าง ถูกสีลวิบัติกระทบบ้าง ถูก<br>
  ทิฏฐิวิบัติกระทบบ้าง ประจวบกับความเสียหายอื่นนอกจากที่กล่าวแล้วบ้าง ถูก<br>
  เหตุแห่งทุกข์อื่นนอกจากที่กล่าวแล้วกระทบบ้าง<br>
  คำว่า ปริเทวะ ได้แก่ ความบ่นเพ้อ ความคร่ำครวญ กิริยาที่บ่นเพ้อ<br>
  กิริยาที่คร่ำครวญ ภาวะที่บ่นเพ้อ ภาวะที่คร่ำครวญ การพูดพล่าม การพูดเพ้อ<br>
  การพูดเพ้อเจ้อ ความพร่ำเพ้อ กิริยาที่พร่ำเพ้อ ภาวะที่พร่ำเพ้อ ของผู้ถูกความ<br>
  เสียหายของญาติกระทบบ้าง ... ถูกทิฏฐิวิบัติกระทบบ้าง ประจวบกับความเสีย<br>
  หายอื่นนอกจากที่กล่าวแล้วบ้าง ถูกเหตุแห่งทุกข์อื่นนอกจากที่กล่าวแล้วกระทบบ้าง<br>
  คำว่า นี้ ได้แก่ ในความเห็นนี้ ฯลฯ ในมนุษยโลกนี้<br>
  คำว่า รู้แจ้ง ได้แก่ มีความรู้แจ้ง คือ มีวิชชา มีญาณ มีปัญญาแจ่มแจ้ง<br>
  มีปัญญาเครื่องทำลายกิเลส</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า อันเป็นทุกข์ ได้แก่ ชาติทุกข์ ฯลฯ โสกปริเทวทุกขโทมนัสอุปายาสทุกข์<br>
  คำว่า รู้แจ้ง ... พึงละชาติ ชรา โสกะ และปริเทวะอันเป็นทุกข์ใน<br>
  อัตภาพนี้ได้แน่นอน อธิบายว่า มีความรู้แจ้ง คือ มีวิชชา มีญาณ มีปัญญาแจ่มแจ้ง<br>
  มีปัญญาเครื่องทำลายกิเลส พึงละ คือ พึงบรรเทา ทำให้หมดสิ้นไป ให้ถึง<br>
  ความไม่มีอีกซึ่งชาติ ชรา โสกะ ปริเทวะ และทุกข์ในโลกนี้เอง รวมความว่า รู้แจ้ง<br>
  ... พึงละชาติ ชรา โสกะ และปริเทวะอันเป็นทุกข์ในอัตภาพนี้ได้แน่นอน ด้วยเหตุนั้น<br>
  พระผู้มีพระภาคจึงตรัสตอบว่า<br>
  ภิกษุผู้มีปกติอยู่อย่างนี้ มีสติ ไม่ประมาท<br>
  รู้แจ้ง ละความยึดถือว่าเป็นของเราแล้ว<br>
  เที่ยวไปอยู่ พึงละชาติ ชรา โสกะและปริเทวะ<br>
  อันเป็นทุกข์ในอัตภาพนี้ได้แน่นอน<br>
  [๒๖] (ท่านเมตตคูทูลถามว่า)<br>
  ข้าพระองค์ชอบใจพระวาจานี้ของพระองค์<br>
  ผู้ทรงแสวงหาคุณอันยิ่งใหญ่ ข้าแต่พระโคดม<br>
  ธรรมที่ปราศจากอุปธิ พระองค์ตรัสไว้ดีแล้ว<br>
  พระผู้มีพระภาคทรงละทุกข์ได้แล้วเป็นแน่<br>
  เพราะธรรมนี้ พระองค์ทรงทราบชัดแล้ว (๙)<br>
  คำว่า นี้ ในคำว่า ข้าพระองค์ชอบใจพระวาจานี้ของพระองค์ผู้ทรงแสวง<br>
  หาคุณอันยิ่งใหญ่ ได้แก่ พระวาจา คือ คำที่เป็นแนวทาง เทศนา คำสั่งสอน<br>
  คำพร่ำสอน<br>
  คำว่า ชอบใจ ได้แก่ พอใจ ชอบใจ คือ เบิกบานใจ อนุโมทนา ต้องการ ยินดี<br>
  ทูลขอ ปรารถนา มุ่งหมาย มุ่งหวัง<br>
  คำว่า ผู้ทรงแสวงหาคุณอันยิ่งใหญ่ อธิบายว่า<br>
  พระผู้มีพระภาค ชื่อว่าทรงแสวงหาคุณอันยิ่งใหญ่ อย่างไร<br>
  คือ พระผู้มีพระภาคทรงแสวงหา ค้นหา เสาะหาสีลขันธ์ใหญ่ จึงชื่อว่าทรง<br>
  แสวงหาคุณอันยิ่งใหญ่ ฯลฯ พระผู้ทรงองอาจกว่านรชนประทับอยู่ที่ไหน จึง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ชื่อว่าผู้แสวงหาคุณอันยิ่งใหญ่ รวมความว่า ข้าพระองค์ชอบใจพระวาจานี้ของพระ<br>
  องค์ผู้ทรงแสวงหาคุณอันยิ่งใหญ่<br>
  คำว่า ตรัสไว้ดีแล้ว ในคำว่า ข้าแต่พระโคดม ธรรมที่ปราศจากอุปธิ<br>
  พระองค์ตรัสไว้ดีแล้ว อธิบายว่า ตรัสไว้ดีแล้ว คือ ตรัสบอกไว้ดีแล้ว แสดงไว้<br>
  ดีแล้ว บัญญัติไว้ดีแล้ว กำหนดไว้ดีแล้ว เปิดเผยไว้ดีแล้ว จำแนกไว้ดีแล้ว ทำให้<br>
  ง่ายไว้ดีแล้ว ประกาศไว้ดีแล้ว รวมความว่า ตรัสไว้ดีแล้ว<br>
  คำว่า ข้าแต่พระโคดม ธรรมที่ปราศจากอุปธิ อธิบายว่า กิเลส ขันธ์<br>
  และอภิสังขาร ตรัสเรียกว่า อุปธิ การละอุปธิ ความเข้าไปสงบอุปธิ ความสลัด<br>
  ทิ้งอุปธิ ความระงับอุปธิ ชื่อว่าอมตนิพพาน รวมความว่า ข้าแต่พระโคดม<br>
  ธรรมที่ปราศจากอุปธิ พระองค์ตรัสไว้ดีแล้ว<br>
  คำว่า เป็นแน่ ในคำว่า พระผู้มีพระภาคทรงละทุกข์ได้แล้วเป็นแน่ เป็น<br>
  คำกล่าวโดยนัยเดียว เป็นคำกล่าวโดยไม่สงสัย เป็นคำกล่าวโดยไม่เคลือบแคลง<br>
  เป็นคำกล่าวโดยไม่เป็น ๒ นัย เป็นคำกล่าวโดยไม่เป็น ๒ อย่าง เป็นคำกล่าว<br>
  โดยรัดกุม เป็นคำกล่าวโดยไม่ผิด คำว่า เป็นแน่ นี้ เป็นคำกล่าวที่กำหนดไว้แน่แล้ว<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า<br>
  พระผู้มีพระภาค นี้ เป็นสัจฉิกาบัญญัติ<br>
  คำว่า ทรงละทุกข์ได้แล้ว อธิบายว่า ทรงละ คือ ทรงละทิ้ง บรรเทา<br>
  ทำให้หมดสิ้นไป ให้ถึงความไม่มีอีกซึ่งชาติทุกข์ ชราทุกข์ มรณทุกข์ โสกปริเทว-<br>
  ทุกขโทมนัสอุปายาสทุกข์ รวมความว่า พระผู้มีพระภาคทรงละทุกข์ได้แล้วเป็นแน่<br>
  คำว่า เพราะธรรมนี้ พระองค์ทรงทราบชัดแล้ว อธิบายว่า เพราะธรรมนี้<br>
  พระองค์ทรงทราบ คือ ทรงรู้ เทียบเคียง พิจารณา ทำให้กระจ่าง ทำให้แจ่มแจ้งแล้ว<br>
  รวมความว่า เพราะธรรมนี้ พระองค์ทรงรู้ชัดแล้ว ด้วยเหตุนั้น พราหมณ์นั้น จึง<br>
  กราบทูลว่า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ข้าพระองค์ชอบใจพระวาจานี้ของพระองค์<br>
  ผู้ทรงแสวงหาคุณอันยิ่งใหญ่ ข้าแต่พระโคดม<br>
  ธรรมที่ปราศจากอุปธิ พระองค์ตรัสไว้ดีแล้ว<br>
  พระผู้มีพระภาคทรงละทุกข์ได้แล้วเป็นแน่<br>
  เพราะธรรมนี้ พระองค์ทรงทราบชัดแล้ว<br>
  [๒๗] (ท่านเมตตคูทูลถามว่า)<br>
  พระองค์ผู้เป็นพระมุนีตรัสสอนชนเหล่าใดไม่หยุดหย่อน<br>
  ชนแม้เหล่านั้นพึงละทุกข์ได้เป็นแน่<br>
  เพราะฉะนั้น ข้าพระองค์จึงมาพบพระผู้มีพระภาคผู้นาคะ<br>
  ขอนมัสการพระองค์ (โดยหวังว่า)พระผู้มีพระภาค<br>
  พึงตรัสสอนข้าพระองค์ไม่หยุดหย่อนบ้าง (๑๐)<br>
  คำว่า ชนแม้เหล่านั้น ในคำว่า ชนแม้เหล่านั้นพึงละทุกข์ได้เป็นแน่ ได้แก่<br>
  กษัตริย์ พราหมณ์ แพศย์ ศูทร คฤหัสถ์ บรรพชิต เทวดาและมนุษย์<br>
  คำว่า พึงละทุกข์ได้ อธิบายว่า พึงละ คือ พึงบรรเทา ทำให้หมดสิ้นไป<br>
  ให้ถึงความไม่มีอีกซึ่งชาติทุกข์ ชราทุกข์ พยาธิทุกข์ มรณทุกข์ โสกปริเทวทุกข-<br>
  โทมนัสอุปายาสทุกข์ รวมความว่า ชนแม้เหล่านั้นพึงละทุกข์ได้เป็นแน่<br>
  คำว่า ชนเหล่าใด ในคำว่า พระองค์ผู้เป็นพระมุนีตรัสสอนชนเหล่าใดไม่<br>
  หยุดหย่อน ได้แก่ กษัตริย์ พราหมณ์ แพศย์ ศูทร คฤหัสถ์ บรรพชิต เทวดา<br>
  และมนุษย์<br>
  คำว่า พระองค์ เป็นคำที่พราหมณ์เรียกพระผู้มีพระภาค<br>
  คำว่า พระมุนี อธิบายว่า ญาณ ท่านเรียกว่า โมนะ ฯลฯ พระองค์ทรง<br>
  ก้าวล่วงกิเลสเครื่องข้องและตัณหาดุจตาข่ายได้แล้ว ชื่อว่าพระมุนี๑<br>
  คำว่า ตรัสสอนไม่หยุดหย่อน ได้แก่ ตรัสสอนไม่หยุดหย่อน คือ ตรัสสอน<br>
  โดยเอื้อเฟื้อ ตรัสสอนเนือง ๆ ตรัสสอนบ่อย ๆ คือ พร่ำสอน รวมความว่า<br>
  พระองค์ผู้เป็นพระมุนีตรัสสอนชนเหล่าใดไม่หยุดหย่อน<br><br>เชิงอรรถ :<br>
  ๑ ดูรายละเอียดข้อ ๒๑/๑๒๗-๑๒๙<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า พระองค์ ในคำว่า เพราะฉะนั้นข้าพระองค์จึงมาพบพระผู้มีพระภาค<br>
  ผู้นาคะ ขอนมัสการพระองค์ เป็นคำที่พราหมณ์เรียกพระผู้มีพระภาค<br>
  คำว่า ขอนมัสการ อธิบายว่า ขอนมัสการ คือ ขอสักการะ เคารพ นับถือ<br>
  บูชาด้วยกาย วาจา ใจ ด้วยการปฏิบัติเอื้อประโยชน์ หรือด้วยการปฏิบัติธรรม<br>
  ถูกต้องตามหลักธรรม<br>
  คำว่า จึงมาพบ ได้แก่ จึงมาพบ คือ จึงมาประสบ มาหา มาเฝ้าแล้ว ขอ<br>
  นมัสการพระองค์เฉพาะพระพักตร์</p>
<p> ว่าด้วยพระผู้มีพระภาคชื่อว่านาคะ<br>
  คำว่า ผู้นาคะ อธิบายว่า พระผู้มีพระภาคชื่อว่าผู้นาคะ เพราะไม่ทรงทำ<br>
  ความชั่ว พระผู้มีพระภาคชื่อว่าผู้นาคะ เพราะไม่ทรงถึง พระผู้มีพระภาคชื่อว่าผู้<br>
  นาคะ เพราะไม่ทรงกลับมาหา<br>
  พระผู้มีพระภาคชื่อว่าผู้นาคะ เพราะไม่ทรงทำความชั่ว เป็นอย่างไร<br>
  คือ บาปอกุศลธรรมทั้งหลาย เป็นเหตุแห่งความเศร้าหมอง ก่อภพใหม่ มี<br>
  ความกระวนกระวาย มีทุกข์เป็นวิบาก เป็นที่ตั้งแห่งชาติ ชรา และมรณะต่อไป<br>
  ตรัสเรียกว่า ความชั่ว<br>
  (สมจริงดังที่พระผู้มีพระภาคตรัสว่า สภิยะ)<br>
  บุคคลผู้ไม่ทำบาปแม้เล็กน้อยในโลก<br>
  สลัดสังโยชน์เครื่องผูกพันได้ทั้งหมด<br>
  ไม่ติดข้องอยู่ในธรรมเป็นเครื่องข้องทั้งปวง เป็นผู้หลุดพ้น<br>
  ดำรงตนมั่นคงเช่นนั้น บัณฑิตทั้งหลายเรียกว่านาคะ๑<br>
  พระผู้มีพระภาคชื่อว่าผู้นาคะ เพราะไม่ทรงทำความชั่ว เป็นอย่างนี้<br><br>เชิงอรรถ :<br>
  ๑ ขุ.สุ. ๒๕/๕๒๘/๔๓๗, ขุ.ม.(แปล) ๒๙/๘๐/๒๓๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  พระผู้มีพระภาคชื่อว่าผู้นาคะ เพราะไม่ทรงถึง เป็นอย่างไร<br>
  คือ พระผู้มีพระภาคไม่ทรงถึงฉันทาคติ(ลำเอียงเพราะชอบ) ไม่ทรงถึงโทสาคติ<br>
  (ลำเอียงเพราะชัง) ไม่ทรงถึงโมหาคติ(ลำเอียงเพราะหลง) ไม่ทรงถึงภยาคติ<br>
  (ลำเอียงเพราะกลัว) พระองค์ไม่ทรงดำเนินไปด้วยอำนาจราคะ ไม่ดำเนินไปด้วย<br>
  อำนาจโทสะ ไม่ดำเนินไปด้วยอำนาจโมหะ ไม่ดำเนินไปด้วยอำนาจทิฏฐิ ไม่<br>
  ดำเนินไปด้วยอำนาจมานะ ไม่ดำเนินไปด้วยอำนาจอุทธัจจะ ไม่ดำเนินไปด้วย<br>
  อำนาจวิจิกิจฉา ไม่ดำเนินไปด้วยอำนาจอนุสัย ได้แก่ ไม่ทรงดำเนินไป ไม่เสด็จ<br>
  ออกไป ไม่ทรงถูกพาไป ไม่ทรงถูกนำไปด้วยธรรมที่ก่อความเป็นฝักเป็นฝ่าย<br>
  พระผู้มีพระภาคชื่อว่าผู้นาคะเพราะไม่ทรงถึง เป็นอย่างนี้<br>
  พระผู้มีพระภาคชื่อว่าผู้นาคะ เพราะไม่ทรงกลับมาหา เป็นอย่างไร<br>
  คือ กิเลสเหล่าใดพระผู้มีพระภาคทรงละได้แล้ว ด้วยโสดาปัตติมรรค<br>
  พระผู้มีพระภาคไม่เสด็จมา ไม่เสด็จกลับมา ไม่ทรงหวนกลับมาสู่กิเลสเหล่านั้นอีก<br>
  กิเลสเหล่าใด พระผู้มีพระภาคทรงละได้แล้วด้วยสกทาคามิมรรค ฯลฯ ด้วย<br>
  อนาคามิมรรค ฯลฯ ด้วยอรหัตตมรรค พระองค์ไม่เสด็จมา ไม่เสด็จกลับมา ไม่<br>
  ทรงหวนกลับมาสู่กิเลสเหล่านั้นอีก พระผู้มีพระภาคชื่อว่าผู้นาคะ เพราะไม่กลับมา<br>
  หา เป็นอย่างนี้ รวมความว่า ข้าพระองค์จึงมาพบพระผู้มีพระภาคผู้นาคะ ขอ<br>
  นมัสการพระองค์<br>
  คำว่า พระผู้มีพระภาคพึงตรัสสอนข้าพระองค์ไม่หยุดหย่อนบ้าง ได้แก่ <br>
  ขอพระผู้มีพระภาคพึงตรัสสอนข้าพระองค์ไม่หยุดหย่อน คือ พึงตรัสสอนโดยเอื้อเฟื้อ<br>
  ตรัสสอนเนือง ๆ ตรัสสอนบ่อย ๆ คือ พร่ำสอนบ้าง รวมความว่า พระผู้มี-<br>
  พระภาคพึงตรัสสอนข้าพระองค์ไม่หยุดหย่อนบ้าง ด้วยเหตุนั้น พราหมณ์นั้นจึง<br>
  กราบทูลว่า<br>
  พระองค์ผู้เป็นพระมุนีตรัสสอนชนเหล่าใดไม่หยุดหย่อน<br>
  ชนแม้เหล่านั้นพึงละทุกข์ได้เป็นแน่<br>
  เพราะฉะนั้น ข้าพระองค์จึงมาพบพระผู้มีพระภาคผู้นาคะ<br>
  ขอนมัสการพระองค์ (โดยหวังว่า)พระผู้มีพระภาค<br>
  พึงตรัสสอนข้าพระองค์ไม่หยุดหย่อนบ้าง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  [๒๘] (พระผู้มีพระภาคตรัสตอบว่า)<br>
  บุคคลที่เธอรู้จักว่าเป็นพราหมณ์ผู้จบเวท<br>
  ไม่มีเครื่องกังวล ไม่ข้องในกามภพ<br>
  ข้ามโอฆะได้แล้วโดยแท้ และเป็นผู้ข้ามถึงฝั่ง<br>
  ไม่มีกิเลสดุจตะปูตรึงจิต หมดความสงสัยแล้ว (๑๑) </p>
<p> ว่าด้วยบุคคลได้ชื่อว่าเป็นพราหมณ์<br>
  คำว่า บุคคลที่เธอรู้จักว่าเป็นพราหมณ์ผู้จบเวท อธิบายว่า<br>
  คำว่า พราหมณ์ อธิบายว่า ชื่อว่าพราหมณ์ เพราะลอยธรรม ๗ ประการ<br>
  ได้แล้ว คือ<br>
  ๑. ลอยสักกายทิฏฐิได้แล้ว<br>
  ๒. ลอยวิจิกิจฉาได้แล้ว<br>
  ๓. ลอยสีลัพพตปรามาสได้แล้ว<br>
  ๔. ลอยราคะได้แล้ว<br>
  ๕. ลอยโทสะได้แล้ว<br>
  ๖. ลอยโมหะได้แล้ว<br>
  ๗. ลอยมานะได้แล้ว<br>
  คือ พราหมณ์ลอยบาปอกุศลธรรมซึ่งเป็นเหตุแห่งความเศร้าหมอง ก่อภพใหม่<br>
  มีความกระวนกระวาย มีทุกข์เป็นวิบาก เป็นที่ตั้งแห่งชาติ ชรา มรณะ ต่อไปได้แล้ว<br>
  (สมจริงดังที่พระผู้มีพระภาคตรัสไว้ว่า สภิยะ)<br>
  บุคคลผู้ลอยบาปทั้งปวงได้แล้ว เป็นผู้ปราศจากมลทิน<br>
  เป็นผู้ประเสริฐ มีจิตตั้งมั่นด้วยสมาธิ ดำรงตนมั่นคง<br>
  ข้ามพ้นสังสารวัฏ เป็นผู้บริสุทธิ์บริบูรณ์<br>
  ไม่มีตัณหาและทิฏฐิอาศัย เป็นผู้มั่นคง<br>
  บัณฑิตเรียกผู้นั้นว่าเป็นพราหมณ์๑<br><br>เชิงอรรถ :<br>
  ๑ ขุ.สุ. ๒๕/๕๒๕-๔๓๖, ขุ.ม.(แปล) ๒๙/๒๕/๑๐๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ผู้จบเวท อธิบายว่า ญาณในมรรค ๔ ตรัสเรียกว่า เวท ฯลฯ<br>
  พราหมณ์นั้นก้าวล่วงเวททั้งปวงแล้ว ชื่อว่าผู้จบเวท<br>
  คำว่า ที่เธอรู้จัก ได้แก่ที่เธอพึงรู้จัก คือ รู้ทั่ว รู้แจ่มแจ้ง รู้เฉพาะ แทงตลอด<br>
  รวมความว่า บุคคลที่เธอรู้จักว่าเป็นพราหมณ์ผู้จบเวท<br>
  คำว่า ไม่มีเครื่องกังวล ในคำว่า ไม่มีเครื่องกังวล ไม่ข้องในกามภพ ได้แก่<br>
  เครื่องกังวลคือราคะ เครื่องกังวลคือโทสะ เครื่องกังวลคือโมหะ เครื่องกังวลคือมานะ<br>
  เครื่องกังวลคือทิฏฐิ เครื่องกังวลคือกิเลส เครื่องกังวลคือทุจริต เครื่องกังวลเหล่านี้<br>
  ผู้ใดละได้แล้ว ตัดขาดได้แล้ว ทำให้สงบได้แล้ว ระงับได้แล้ว ทำให้เกิดไม่ได้อีก<br>
  เผาด้วยไฟคือญาณแล้ว ผู้นั้นตรัสเรียกว่า ไม่มีเครื่องกังวล<br>
  คำว่า กาม ได้แก่ กาม ๒ อย่าง แบ่งตามหมวด คือ (๑) วัตถุกาม (๒)<br>
  กิเลสกาม ฯลฯ เหล่านี้เรียกว่า วัตถุกาม ฯลฯ เหล่านี้เรียกว่า กิเลสกาม๑<br>
  คำว่า ภพ ได้แก่ ภพ ๒ คือ (๑) กรรมภพ (๒) ภพใหม่อันมีในปฏิสนธิ<br>
  ฯลฯ นี้ชื่อว่ากรรมภพ ฯลฯ นี้ชื่อว่าภพใหม่อันมีในปฏิสนธิ๒<br>
  คำว่า ไม่มีเครื่องกังวล ไม่ข้องในกามภพ อธิบายว่า บุคคลผู้ไม่มีเครื่อง<br>
  กังวล ไม่ข้อง คือ ไม่เกาะติด ไม่เกี่ยวพัน ไม่พัวพัน ออก สลัดออก หลุดพ้น<br>
  ไม่เกี่ยวข้องในกามภพ มีใจเป็นอิสระ(จากเครื่องกังวล)อยู่ รวมความว่า ไม่มี<br>
  เครื่องกังวล ไม่ข้องในกามภพ<br>
  คำว่า โดยแท้ ในคำว่า ข้ามโอฆะได้แล้วโดยแท้ เป็นคำกล่าวโดยนัยเดียว<br>
  ฯลฯ คำว่า โดยแท้ นี้ เป็นคำกล่าวที่กำหนดไว้แน่แล้ว<br>
  คำว่า โอฆะ ได้แก่ กาโมฆะ ภโวฆะ ทิฏโฐฆะ อวิชโชฆะ<br>
  คำว่า ข้าม ได้แก่ ข้ามไป ข้ามพ้น ก้าวล่วง ล่วงเลย รวมความว่า ข้าม<br>
  โอฆะได้แล้วโดยแท้<br><br>เชิงอรรถ :<br>
  ๑ ดูรายละเอียดข้อ ๘/๖๖-๖๗<br>
  ๒ ดูรายละเอียดข้อ ๒๔/๑๓๘<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ข้าม ในคำว่า เป็นผู้ข้ามถึงฝั่ง ไม่มีกิเลสดุจตะปูตรึงจิต หมด<br>
  ความสงสัยแล้ว อธิบายว่า บุคคลข้าม ข้ามขึ้น ข้ามพ้น ก้าวล่วง ก้าวพ้น ล่วง<br>
  พ้นกาโมฆะ ภโวฆะ ทิฏโฐฆะ อวิชโชฆะ และทางแห่งสงสารได้แล้ว คือ บุคคล<br>
  นั้นอยู่ใน(อริยวาสธรรม)แล้ว ประพฤติจรณธรรมแล้ว ผ่านทางไกลได้แล้ว ถึง<br>
  ทิศ(นิพพาน)แล้ว ถึงจุดจบ(นิพพาน)แล้ว รักษาพรหมจรรย์ได้แล้ว ถึงทิฏฐิอัน<br>
  สูงสุด๑แล้ว เจริญมรรคได้แล้ว ละกิเลสได้แล้ว รู้แจ้งธรรมที่ไม่กำเริบแล้ว ทำ<br>
  นิโรธให้แจ้งได้แล้ว ท่านกำหนดรู้ทุกข์ได้แล้ว ละสมุทัยได้แล้ว เจริญมรรคได้แล้ว<br>
  ทำนิโรธให้แจ้งแล้ว รู้ยิ่งธรรมที่ควรรู้ยิ่งแล้ว กำหนดรู้ธรรมที่ควรกำหนดรู้ได้แล้ว<br>
  ละธรรมที่ควรละได้แล้ว เจริญธรรมที่ควรเจริญได้แล้ว ทำให้แจ้งธรรมที่ควรทำให้<br>
  แจ้งได้แล้ว<br>
  บุคคลนั้นถอนลิ่มสลักคืออวิชชาได้แล้ว ถมคูคือกรรมได้แล้ว ถอนเสา<br>
  ระเนียดคือตัณหาได้แล้ว ไม่มีบานประตูคือสังโยชน์ เป็นผู้ไกลจากข้าศึกคือกิเลส<br>
  ปลดธงคือมานะลงเสียแล้ว ปลงภาระได้แล้ว ไม่เกี่ยวข้องกับโยคกิเลสแล้ว ละ<br>
  องค์ ๕ (แห่งนิวรณ์)ได้แล้ว ประกอบด้วยองค์ ๖ มีธรรมเครื่องรักษาอย่าง<br>
  เอก(คือสติ) มีอปัสเสนธรรม๒ ๔ อย่าง มีปัจเจกสัจจะ๓อันบรรเทาได้แล้ว มี<br>
  การแสวงหาอันสละได้โดยชอบ ไม่บกพร่อง มีความดำริไม่ขุ่นมัว มีกายสังขารอัน<br>
  ระงับได้แล้ว มีจิตหลุดพ้นดีแล้ว มีปัญญาหลุดพ้นได้ดี เป็นผู้บริสุทธิ์บริบูรณ์
  อยู่<br>
  จบพรหมจรรย์ เป็นอุดมบุรุษ เป็นบรมบุรุษ ถึงการบรรลุปรมัตถธรรมแล้ว<br>
  บุคคลนั้น มิต้องก่อผลกรรม มิต้องกำจัด กำจัดได้แล้วดำรงตนอยู่ มิต้องละกิเลส<br>
  มิต้องถือมั่น ละได้แล้วดำรงตนอยู่ มิต้องเย็บ(ด้วยตัณหา) มิต้องยก(ตนด้วยมานะ)<br><br>เชิงอรรถ :<br>
  ๑ ทิฏฐิอันสูงสุด หมายถึงสัมมาทิฏฐิ (ขุ.ม.อ. ๖/๘๒)<br>
  ๒ อปัสเสนธรรม คือ ธรรมดุจพนักพิง หรือธรรมพึ่งอาศัย มี ๔ อย่างคือ<br>
  ๑. สงฺขาเยกํ ปฏิเสวติ ของอย่างหนึ่ง พิจารณาแล้วเสพ เช่น ปัจจัย ๔<br>
  ๒. สงฺขาเยกํ ปริวชฺเชติ ของอย่างหนึ่ง พิจารณาแล้วเว้น เช่น คนพาลหรือสัตว์ร้าย<br>
  ๓. สงฺขาเยกํ วิโนเทติ ของอย่างหนึ่ง พิจารณาแล้วบรรเทา เช่นกามวิตก<br>
  ๔. สงฺขาเยกํ ปชหติ ของอย่างหนึ่ง พิจารณาแล้วละเสีย (ที.ปา. ๑๑/๓๐๘/๒๐๐, ขุ.ม.อ.
  ๖/๘๖)<br>
  ๓ ปัจเจกสัจจะ หมายถึงทิฏฐิอย่างใดอย่างหนึ่งที่ยึดถือ เช่น ถือว่า ทรรศนะนี้<br>
  เท่านั้นจริง ทรรศนะนี้เท่านั้นจริง (ขุ.ม.อ. ๖/๘๖)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๔๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  เย็บเรียบร้อยแล้วดำรงตนอยู่ มิต้องดับ (ไฟคือกิเลส) มิต้องก่อ ดับได้แล้ว<br>
  ดำรงตนอยู่ ชื่อว่าดำรงตนอยู่ได้เพราะประกอบด้วยสีลขันธ์อันเป็นอเสขะ... ด้วย<br>
  สมาธิขันธ์ ... ด้วยปัญญาขันธ์ ... ด้วยวิมุตติขันธ์ ... ดำรงตนอยู่ด้วยวิมุตติ<br>
  ญาณทัสสนขันธ์อันเป็นอเสขะ แทงตลอดสัจจะแล้ว ดำรงตนอยู่โดยการก้าวล่วง<br>
  ตัณหาอันเป็นเหตุให้หวั่นไหว ดำรงตนอยู่โดยการดับไฟคือกิเลส ดำรงตนอยู่โดย<br>
  ไม่ต้องเวียนว่ายตายเกิด ดำรงตนอยู่โดยการสมาทานธรรมขั้นสุดยอด ดำรงตนอยู่<br>
  โดยการเสพวิมุตติ ดำรงตนอยู่ด้วยเมตตาอันบริสุทธิ์ ... ด้วยกรุณา... ด้วย<br>
  มุทิตาอันบริสุทธิ์ ... ดำรงตนอยู่ด้วยอุเบกขาอันบริสุทธิ์ ดำรงตนอยู่ด้วยความ<br>
  บริสุทธิ์อย่างยิ่ง ดำรงตนอยู่ด้วยความบริสุทธิ์เพราะไม่มีตัณหาทิฏฐิและมานะ <br>
  ดำรงตนอยู่โดยความเป็นผู้หลุดพ้น ดำรงตนอยู่โดยความเป็นผู้สันโดษ ดำรงตน<br>
  อยู่ในขันธ์สุดท้าย ดำรงตนอยู่ในธาตุสุดท้าย ดำรงตนอยู่ในอายตนะสุดท้าย<br>
  ดำรงตนอยู่ในคติสุดท้าย ดำรงตนอยู่ในการถือกำเนิดสุดท้าย ดำรงตนอยู่ใน<br>
  ปฏิสนธิสุดท้าย ดำรงตนอยู่ในภพสุดท้าย ดำรงตนอยู่ในสงสารสุดท้าย ดำรง<br>
  ตนอยู่ในวัฏฏะสุดท้าย ดำรงตนอยู่ในภพสุดท้าย ดำรงตนอยู่ในประชุมแห่งขันธ์<br>
  ขั้นสุดท้าย ทรงไว้ซึ่งร่างกายขั้นสุดท้าย เป็นผู้ไกลจากข้าศึก<br>
  (สมจริงดังที่พระผู้มีพระภาคตรัสไว้ว่า)<br>
  พระขีณาสพนั้น มีภพนี้เป็นภพสุดท้าย<br>
  มีประชุมแห่งขันธ์นี้เป็นครั้งสุดท้าย<br>
  ไม่มีการเวียนเกิด เวียนแก่ เวียนตาย และภพใหม่ก็ไม่มีอีก๑<br>
  คำว่า และเป็นผู้ข้ามถึงฝั่ง อธิบายว่า อมตนิพพานตรัสเรียกว่า ฝั่ง คือ<br>
  ธรรมเป็นที่ระงับสังขารทั้งปวง เป็นที่สลัดทิ้งอุปธิทั้งหมด เป็นที่สิ้นตัณหา
  เป็นที่<br>
  คลายกำหนัด เป็นที่ดับกิเลส เป็นที่เย็นสนิท<br>
  บุคคลนั้นถึงฝั่ง บรรลุฝั่ง ถึงส่วนสุด บรรลุส่วนสุด ถึงปลายสุด บรรลุ<br>
  ปลายสุด ถึงท้ายสุด บรรลุท้ายสุด ถึงความสำเร็จ บรรลุความสำเร็จ ถึงที่ปกป้อง<br>
  บรรลุที่ปกป้อง ถึงที่หลีกเร้น บรรลุที่หลีกเร้น ถึงที่พึ่ง บรรลุที่พึ่ง ถึงที่ไม่มีภัย<br><br>เชิงอรรถ :<br>
  ๑ ขุ.ม. (แปล) ๒๙/๖/๒๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  บรรลุที่ไม่มีภัย ถึงที่ไม่จุติ บรรลุที่ไม่จุติ ถึงที่ไม่ตาย บรรลุที่ไม่ตาย
  ถึงที่ดับ<br>
  บรรลุที่ดับ บุคคลนั้นอยู่ใน(อริยวาสธรรม)แล้ว ประพฤติจรณธรรมแล้ว ฯลฯ<br>
  ไม่มีการเวียนเกิด เวียนแก่ เวียนตาย และภพใหม่ก็ไม่มีอีก รวมความว่า และ<br>
  เป็นผู้ข้ามถึงฝั่ง<br>
  คำว่า ไม่มีกิเลสดุจตะปูตรึงจิต อธิบายว่า ราคะ โทสะ โมหะ โกธะ<br>
  อุปนาหะ ฯลฯ อกุสลาภิสังขารทุกประเภท ชื่อว่ากิเลสดุจตะปูตรึงจิต กิเลสดุจ<br>
  ตะปูตรึงจิตเหล่านี้ ผู้ใดละได้แล้ว คือ ตัดขาดได้แล้ว ทำให้สงบได้แล้ว ระงับได้แล้ว<br>
  ทำให้เกิดขึ้นไม่ได้อีก เผาด้วยไฟคือญาณแล้ว ผู้นั้นตรัสเรียกว่า ผู้ไม่มีกิเลสดุจ<br>
  ตะปูตรึงจิต<br>
  คำว่า หมดความสงสัย อธิบายว่า ความสงสัยในทุกข์ ความสงสัยในทุกข-<br>
  สมุทัย ความสงสัยในทุกขนิโรธ ความสงสัยในทุกขนิโรธคามินีปฏิปทา ความ<br>
  สงสัยในส่วนเบื้องต้น ความสงสัยในส่วนเบื้องปลาย ความสงสัยทั้งในส่วนเบื้อง<br>
  ต้นและส่วนเบื้องปลาย ความสงสัยในปฏิจจสมุปบาทว่าเพราะธรรมนี้เป็นปัจจัย<br>
  ธรรมนี้จึงมี ความสงสัย กิริยาที่สงสัย ภาวะที่สงสัย ความเคลือบแคลง ความลังเล<br>
  ความเห็นเป็น ๒ ฝ่าย ๒ ทาง ความไม่แน่ใจ ความยึดถือหลายอย่าง ความ<br>
  ไม่ตกลงใจ ความตัดสินใจไม่ได้ ความกำหนดถือไม่ได้ ความหวาดหวั่นแห่งจิต<br>
  ความติดขัดในใจเห็นปานนี้<br>
  ความสงสัยเหล่านี้ ผู้ใดละได้แล้ว คือ ตัดขาดได้แล้ว ทำให้สงบได้แล้ว<br>
  ระงับได้แล้ว ทำให้เกิดขึ้นไม่ได้อีก เผาด้วยไฟคือญาณแล้ว ผู้นั้นตรัสเรียกว่า
  ผู้<br>
  หมดความสงสัย รวมความว่า และเป็นผู้ข้ามถึงฝั่ง ไม่มีกิเลสดุจตะปูตรึงจิต หมด<br>
  ความสงสัยแล้ว ด้วยเหตุนั้น พระผู้มีพระภาคจึงตรัสว่า<br>
  บุคคลที่เธอรู้จักว่าเป็นพราหมณ์ผู้จบเวท<br>
  ไม่มีเครื่องกังวล ไม่ข้องในกามภพ<br>
  ข้ามโอฆะได้แล้วโดยแท้ และเป็นผู้ข้ามถึงฝั่ง<br>
  ไม่มีกิเลสดุจตะปูตรึงจิต หมดความสงสัยแล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  [๒๙] (พระผู้มีพระภาคตรัสตอบว่า)<br>
  นรชนใดในที่นี้ เป็นผู้มีปัญญา จบเวท<br>
  สลัดเครื่องข้องในภพน้อยภพใหญ่นี้ได้แล้ว<br>
  นรชนนั้นเป็นผู้คลายตัณหาแล้ว ไม่มีทุกข์ ไม่มีความหวัง<br>
  เรากล่าวว่า นรชนนั้นข้ามชาติและชราได้แล้ว (๑๒)<br>
  คำว่า ผู้มีปัญญา ในคำว่า นรชนใดในที่นี้ เป็นผู้มีปัญญา จบเวท ได้แก่<br>
  ผู้มีวิชชา มีญาณ มีปัญญาแจ่มแจ้ง มีปัญญาเครื่องทำลายกิเลส<br>
  คำว่า ใด ได้แก่ ผู้ใด คือ ผู้เช่นใด ฯลฯ หรือมนุษย์ก็ตาม<br>
  คำว่า จบเวท อธิบายว่า ญาณในมรรค ๔ ตรัสเรียกว่า เวท ฯลฯ เขา<br>
  ก้าวล่วงเวททั้งปวงแล้ว ชื่อว่าจบเวท<br>
  คำว่า นรชน ได้แก่ ผู้ข้องอยู่ นรชน มานพ บุรุษ บุคคล ผู้มีชีวิต ผู้เกิด<br>
  สัตว์เกิด ผู้เป็นไปตามกรรม มนุษย์<br>
  คำว่า ในที่นี้ ได้แก่ ในความเห็นนี้ ฯลฯ ในมนุษยโลกนี้ รวมความว่า<br>
  นรชนใดในที่นี้ เป็นผู้มีปัญญาจบเวท<br>
  คำว่า ในภพน้อยภพใหญ่ ในคำว่า สลัดเครื่องข้องในภพน้อยภพใหญ่นี้<br>
  ได้แล้ว อธิบายว่า ภพน้อยภพใหญ่ คือ ในกรรมวัฏและวิปากวัฏ ในกรรมวัฏ<br>
  เป็นเครื่องเกิดในกามภพ ในวิปากวัฏเป็นเครื่องเกิดในกามภพ ในกรรมวัฏเป็น<br>
  เครื่องเกิดในรูปภพ ในวิปากวัฏเป็นเครื่องเกิดในรูปภพ ในกรรมวัฏเป็นเครื่องเกิด<br>
  ในอรูปภพ ในวิปากวัฏเป็นเครื่องเกิดในอรูปภพ ในภพต่อไป ในคติต่อไป ใน<br>
  การถือกำเนิดต่อไป ในปฏิสนธิต่อไป ในการบังเกิดของอัตภาพต่อไป</p>
<p> ว่าด้วยเครื่องข้อง ๗<br>
  คำว่า เครื่องข้อง ได้แก่ เครื่องข้อง ๗ อย่าง คือ<br>
  ๑. เครื่องข้องคือราคะ<br>
  ๒. เครื่องข้องคือโทสะ<br>
  ๓. เครื่องข้องคือโมหะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  ๔. เครื่องข้องคือมานะ<br>
  ๕. เครื่องข้องคือทิฏฐิ<br>
  ๖. เครื่องข้องคือกิเลส<br>
  ๗. เครื่องข้องคือทุจริต<br>
  คำว่า สลัด ได้แก่ ปลด หรือสลัดเครื่องข้องทั้งหลายได้แล้ว<br>
  อีกนัยหนึ่ง ปลดเปลื้องหรือสลัดเครื่องข้อง คือ เครื่องผูก เครื่องมัด<br>
  เครื่องผูกพัน เครื่องเกาะติด เครื่องเกี่ยวพัน เครื่องพัวพัน เครื่องผูกมัดทั้งหลาย<br>
  ได้แล้ว เหมือนคนทำการปลดปล่อยยาน คานหาม รถ เกวียน หรือ ล้อเลื่อน<br>
  ให้หันเหไป ฉะนั้น<br>
  อีกนัยหนึ่ง ปลดเปลื้องหรือสลัดเครื่องข้อง คือ เครื่องผูก เครื่องผูกพัน<br>
  เครื่องเกาะติด เครื่องเกี่ยวพัน เครื่องพัวพัน เครื่องผูกมัดทั้งหลายได้แล้ว
  รวม<br>
  ความว่า สลัดเครื่องข้องในภพน้อยภพใหญ่นี้ได้แล้ว<br>
  คำว่า นรชนนั้นเป็นผู้คลายตัณหาแล้ว ไม่มีทุกข์ ไม่มีความหวัง เรา<br>
  กล่าวว่า นรชนนั้นข้ามชาติและชราได้แล้ว อธิบายว่า<br>
  คำว่า ตัณหา ได้แก่ รูปตัณหา สัททตัณหา คันธตัณหา รสตัณหา<br>
  โผฏฐัพพตัณหา และธัมมตัณหา<br>
  ตัณหานี้ผู้ใดละได้แล้ว คือ ตัดขาดได้แแล้ว ทำให้สงบได้แล้ว ระงับได้แล้ว<br>
  ทำให้เกิดขึ้นไม่ได้อีก เผาด้วยไฟคือญาณแล้ว ผู้นั้นตรัสเรียกว่า ผู้คลายตัณหาแล้ว<br>
  คือ ปราศจากตัณหาแล้ว เป็นผู้สละตัณหาแล้ว คายตัณหาแล้ว ปล่อยตัณหาแล้ว<br>
  ละตัณหาแล้ว สลัดทิ้งตัณหาแล้ว ได้แก่ ผู้คลายราคะแล้ว สละราคะแล้ว คาย<br>
  ราคะแล้ว ปล่อยราคะแล้ว ละราคะแล้ว สลัดทิ้งราคะแล้ว เป็นผู้หมดความอยาก<br>
  แล้ว ดับแล้ว เย็นแล้ว มีตนอันประเสริฐเสวยสุข อยู่ รวมความว่า นรชนนั้น<br>
  เป็นผู้คลายตัณหาแล้ว<br>
  คำว่า ไม่มีทุกข์ ได้แก่ ทุกข์คือราคะ ทุกข์คือโทสะ ทุกข์คือโมหะ ทุกข์คือ<br>
  โกธะ ทุกข์คืออุปนาหะ ฯลฯ ทุกข์คืออกุสลาภิสังขารทุกประเภท ผู้ใดละทุกข์<br>
  เหล่านี้ได้แล้ว คือ ตัดขาดได้แล้ว ทำให้สงบได้แล้ว ระงับได้แล้ว ทำให้เกิดขึ้น<br>
  ไม่ได้อีก เผาด้วยไฟคือญาณแล้ว ผู้นั้นตรัสเรียกว่า ไม่มีทุกข์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๔. เมตตคูมาณวปัญหานิทเทส<br>
  คำว่า ไม่มีความหวัง อธิบายว่า ตัณหาตรัสเรียกว่า ความหวัง ได้แก่<br>
  ความกำหนัด ความกำหนัดนัก ฯลฯ อภิชฌา อกุศลมูลคือโลภะ<br>
  ความหวัง คือ ตัณหาเหล่านี้ ผู้ใดละได้แล้ว คือ ตัดขาดได้แล้ว ทำให้<br>
  สงบได้แล้ว ระงับได้แล้ว ทำให้เกิดขึ้นไม่ได้อีก เผาด้วยไฟคือญาณแล้ว ผู้นั้น<br>
  ตรัสเรียกว่า ไม่มีความหวัง<br>
  คำว่า ชาติ ได้แก่ การเกิด คือ เกิดขึ้น การก้าวลง(สู่ครรภ์) การบังเกิด<br>
  การบังเกิดขึ้น ความปรากฏแห่งขันธ์ทั้งหลาย การได้อายตนะในหมู่สัตวนั้น ๆ<br>
  ของสัตว์เหล่านั้น ๆ<br>
  คำว่า ชรา ได้แก่ ความแก่ คือ ความทรุดโทรม ความเป็นผู้มีฟันหัก<br>
  ความเป็นผู้มีผมหงอก ความเป็นผู้มีหนังเหี่ยว ความเสื่อมอายุ ความแก่หง่อม<br>
  แห่งอินทรีย์ทั้งหลายในหมู่สัตว์นั้น ๆ ของสัตว์เหล่านั้น ๆ<br>
  คำว่า นรชนนั้นเป็นผู้คลายตัณหาแล้ว ไม่มีทุกข์ ไม่มีความหวัง เรา<br>
  กล่าวว่า นรชนนั้นข้ามชาติและชราได้แล้ว อธิบายว่า เรากล่าว คือ บอก แสดง<br>
  บัญญัติ กำหนด เปิดเผย จำแนก ทำให้ง่าย ประกาศว่า ผู้ที่ปราศจากตัณหา<br>
  ไม่มีทุกข์ ไม่มีความหวัง ข้าม คือ ข้ามไป ข้ามพ้น ก้าวล่วง ล่วงเลยชาติ ชรา<br>
  และมรณะได้แล้ว รวมความว่า นรชนนั้นเป็นผู้คลายตัณหาแล้ว ไม่มีทุกข์ ไม่มี<br>
  ความหวัง เรากล่าวว่า นรชนนั้นข้ามชาติและชราได้แล้ว ด้วยเหตุนั้น พระผู้มี-<br>
  พระภาคจึงตรัสตอบว่า<br>
  นรชนใดในที่นี้ เป็นผู้มีปัญญา จบเวท<br>
  สลัดเครื่องข้องในภพน้อยภพใหญ่นี้ได้แล้ว<br>
  นรชนนั้นเป็นผู้คลายตัณหาแล้ว ไม่มีทุกข์ ไม่มีความหวัง<br>
  เรากล่าวว่า นรชนนั้นข้ามชาติและชราได้แล้ว<br>
  พร้อมกับการจบคาถา ฯลฯ เมตตคูมาณพ... โดยประกาศว่า ข้าแต่<br>
  พระองค์ผู้เจริญ พระผู้มีพระภาคเป็นศาสดาของข้าพระองค์ ข้าพระองค์เป็นสาวก<br>
  เมตตคูมาณวปัญหานิทเทสที่ ๔ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  ๕. โธตกมาณวปัญหานิทเทส๑<br>
  ว่าด้วยปัญหาของโธตกมาณพ<br>
  [๓๐] (ท่านโธตกะทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามพระองค์<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์มุ่งหวังจะรับฟังพระวาจาของพระองค์อย่างยิ่ง<br>
  บุคคลได้ฟังพระสุรเสียงของพระองค์แล้ว<br>
  พึงศึกษาธรรมเป็นเหตุดับกิเลสเพื่อตน (๑)</p>
<p> ว่าด้วยการถาม ๓<br>
  คำว่า ขอทูลถาม ในคำว่า ข้าแต่พระผู้มีพระภาค ข้าพระองค์ขอทูลถาม<br>
  พระองค์ ขอพระองค์โปรดตรัสบอกปัญหานั้นแก่ข้าพระองค์ด้วยเถิด ได้แก่<br>
  การถาม ๓ อย่าง คือ<br>
  ๑. การถามเพื่อทำให้ชัดเจนในสิ่งที่ยังไม่เคยเห็น<br>
  ๒. การถามเพื่อเทียบเคียงในสิ่งที่เคยเห็นแล้ว<br>
  ๓. การถามเพื่อตัดความสงสัย ฯลฯ<br>
  การถามอีก ๓ อย่าง ฯลฯ<br>
  ๓ การถามถึงนิพพาน๒<br>
  คำว่า ข้าพระองค์ขอทูลถามพระองค์ อธิบายว่า ข้าพระองค์ขอทูลถามพระ<br>
  องค์ คือ ทูลขอพระองค์ ทูลอัญเชิญให้ตรัส ทูลให้ทรงประกาศว่า ขอพระองค์<br>
  โปรดตรัสบอกปัญหานั้นแก่ข้าพระองค์ รวมความว่า ข้าพระองค์ขอทูลถามพระองค์<br><br>เชิงอรรถ :<br>
  ๑ ขุ.สุ. ๒๕/๑๐๖๘-๑๐๗๕/๕๓๗-๕๓๘<br>
  ๒ ดูรายละเอียดข้อ ๑๒/๘๔-๙๑,๑๘/๑๑๐-๑๑๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ๑<br>
  คำว่า ขอพระองค์โปรดตรัสบอกปัญหานั้นแก่ข้าพระองค์ อธิบายว่า ขอ<br>
  พระองค์โปรดตรัส คือ โปรดบอก แสดง บัญญัติ กำหนด เปิดเผย จำแนก ทำให้ง่าย<br>
  ประกาศ รวมความว่า ข้าแต่พระผู้มีพระภาค ข้าพระองค์ขอทูลถามพระองค์ ขอ<br>
  พระองค์โปรดตรัสบอกปัญหานั้นแก่ข้าพระองค์<br>
  คำว่า ดังนี้ ในคำว่า ท่านโธตกะทูลถาม ดังนี้ เป็นบทสนธิ ฯลฯ<br>
  คำว่า ท่าน เป็นคำกล่าวด้วยความรัก เป็นคำกล่าวโดยความเคารพ คำว่า<br>
  ท่าน นี้ เป็นคำกล่าวที่มีความเคารพและความยำเกรง<br>
  คำว่า โธตกะ เป็นชื่อของพราหมณ์นั้น ฯลฯ ชื่อเรียกเฉพาะ๒ รวมความว่า<br>
  ท่านโธตกะทูลถาม ดังนี้<br>
  คำว่า ข้าแต่พระองค์ผู้ทรงแสวงหาคุณอันยิ่งใหญ่ ข้าพระองค์มุ่งหวังจะรับ<br>
  ฟังพระวาจาของพระองค์อย่างยิ่ง อธิบายว่า ข้าพระองค์มุ่งหวัง มุ่งหวังอย่างยิ่ง<br>
  คือ ต้องการ ยินดี ปรารถนา มุ่งหมาย มุ่งหวังพระวาจา คือ คำที่เป็นแนวทาง<br>
  เทศนา คำสั่งสอน คำพร่ำสอนของพระองค์<br>
  คำว่า ข้าแต่พระองค์ผู้ทรงแสวงหาคุณอันยิ่งใหญ่ อธิบายว่า<br>
  พระผู้มีพระภาค ชื่อว่าทรงแสวงหาคุณอันยิ่งใหญ่ เพราะมีความหมายว่า<br>
  อย่างไร<br>
  คือ พระผู้มีพระภาคทรงแสวงหา ค้นหา เสาะหาสีลขันธ์ใหญ่ จึงชื่อว่าทรง<br>
  แสวงหาคุณอันยิ่งใหญ่ ฯลฯ พระผู้ทรงองอาจกว่านรชนประทับอยู่ที่ไหน จึงชื่อ<br>
  ว่าทรงแสวงหาคุณอันยิ่งใหญ่๓ รวมความว่า ข้าแต่พระองค์ผู้ทรงแสวงหาคุณอัน<br>
  ยิ่งใหญ่ ข้าพระองค์มุ่งหวังจะรับฟังพระวาจาของพระองค์<br><br>เชิงอรรถ :<br>
  ๑ ดูรายละเอียดข้อ ๒/๔๖-๔๘<br>
  ๒ เทียบกับความในข้อ ๙/๗๓<br>
  ๓ ดูรายละเอียดข้อ ๒๓/๑๓๓-๑๓๕ และ ขุ.ม. (แปล) ๒๙/๑๕๐/๔๑๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  คำว่า บุคคลฟังพระสุรเสียงของพระองค์แล้ว อธิบายว่า ฟัง ได้แก่ สดับ<br>
  เรียน ทรงจำ เข้าไปกำหนดซึ่งพระดำรัส คือ คำที่เป็นแนวทาง เทศนา คำสั่งสอน <br>
  คำพร่ำสอนของพระองค์แล้ว รวมความว่า บุคคลฟังพระสุรเสียงของพระองค์แล้ว</p>
<p> ว่าด้วยสิกขา ๓<br>
  คำว่า พึงศึกษา ในคำว่า พึงศึกษาธรรมเป็นเหตุดับกิเลสเพื่อตน อธิบายว่า<br>
  สิกขา ๓ คือ<br>
  ๑. อธิสีลสิกขา<br>
  ๒. อธิจิตตสิกขา<br>
  ๓. อธิปัญญาสิกขา ฯลฯ<br>
  นี้ชื่อว่าอธิปัญญาสิกขา๑<br>
  คำว่า ธรรมเป็นเหตุดับกิเลสเพื่อตน อธิบายว่า พึงศึกษาทั้งอธิสีลสิกขา<br>
  ทั้งอธิจิตตสิกขา ทั้งอธิปัญญาสิกขา เพื่อให้ราคะ โทสะ โมหะ โกธะ อุปนาหะ<br>
  ของตนดับไป ฯลฯ เพื่อความสงบ เข้าไปสงบ สงบเย็น เพื่อให้ดับ เพื่อสลัดทิ้ง <br>
  เพื่อความระงับอกุสลาภิสังขารทุกประเภท<br>
  สิกขา ๓ เหล่านี้ เมื่อบุคคลนึกถึง ชื่อว่าพึงศึกษา เมื่อทราบ ชื่อว่าพึงศึกษา<br>
  เมื่อเห็น ชื่อว่าพึงศึกษา เมื่อพิจารณา ชื่อว่าพึงศึกษา เมื่ออธิษฐานจิต ชื่อว่าพึง<br>
  ศึกษา เมื่อน้อมใจเชื่อด้วยศรัทธา ชื่อว่าพึงศึกษา เมื่อประคองความเพียร ชื่อว่า<br>
  พึงศึกษา เมื่อตั้งสติ ชื่อว่าพึงศึกษา เมื่อตั้งใจ ชื่อว่าพึงศึกษา เมื่อรู้ชัดด้วยปัญญา<br>
  ชื่อว่าพึงศึกษา เมื่อรู้ชัดธรรมที่ควรรู้ชัด ชื่อว่าพึงศึกษา เมื่อกำหนดรู้ธรรมที่ควร<br>
  กำหนดรู้ ชื่อว่าพึงศึกษา เมื่อละธรรมที่ควรละ ชื่อว่าพึงศึกษา เมื่อเจริญธรรมที่<br>
  ควรเจริญ ชื่อว่าพึงศึกษา เมื่อทำให้แจ้งธรรมที่ควรทำให้แจ้ง ชื่อว่าพึงศึกษา
  คือ<br>
  พึงประพฤติ ประพฤติเอื้อเฟื้อ ประพฤติเอื้อเฟื้อโดยชอบ สมาทานประพฤติ<br>
  รวมความว่า พึงศึกษาธรรมเป็นเหตุดับกิเลสเพื่อตน ด้วยเหตุนั้น พราหมณ์นั้น<br>
  จึงกราบทูลว่า<br><br>เชิงอรรถ :<br>
  ๑ ดูรายละเอียดข้อ ๗/๖๓-๖๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๗ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  (ท่านโธตกะทูลถาม ดังนี้)<br>
  ข้าแต่พระผู้มีพระภาค ข้าพระองค์ขอทูลถามพระองค์<br>
  ขอพระองค์โปรดตรัสบอกปัญหานั้นแก่ข้าพระองค์ด้วยเถิด<br>
  ข้าแต่พระองค์ผู้ทรงแสวงหาคุณอันยิ่งใหญ่<br>
  ข้าพระองค์มุ่งหวังจะรับฟังพระวาจาของพระองค์อย่างยิ่ง<br>
  บุคคลฟังพระสุรเสียงของพระองค์แล้ว<br>
  พึงศึกษาธรรมเป็นเหตุดับกิเลสเพื่อตน<br>
  [๓๑] (พระผู้มีพระภาคตรัสตอบว่า โธตกะ)<br>
  ถ้าเช่นนั้น เธอผู้มีปัญญารักษาตน<br>
  มีสติ จงทำความเพียรในที่นี้แล<br>
  บุคคลได้ฟังเสียงจากที่นี้แล้ว<br>
  พึงศึกษาธรรมเป็นเหตุดับกิเลสเพื่อตน (๒)<br>
  คำว่า ถ้าเช่นนั้น เธอ...จงทำความเพียร อธิบายว่า เธอจงทำความเพียร<br>
  คือ จงทำความอุตสาหะ ความหมั่นเพียร ความพยายาม ความทรงจำ ความ<br>
  เป็นผู้กล้า ได้แก่ จงให้ฉันทะเกิด คือ จงให้เกิดขึ้น ตั้งขึ้นไว้ ตั้งขึ้นไว้พร้อม
  ให้บังเกิด<br>
  ให้บังเกิดขึ้น รวมความว่า ถ้าเช่นนั้น เธอ...จงทำความเพียร<br>
  คำว่า โธตกะ เป็นคำที่พระผู้มีพระภาคตรัสเรียกพราหมณ์นั้นโดยชื่อ<br>
  คำว่า พระผู้มีพระภาค นี้ เป็นคำกล่าวโดยความเคารพ ฯลฯ คำว่า พระ<br>
  ผู้มีพระภาค นี้ เป็นสัจฉิกาบัญญัติ รวมความว่า พระผู้มีพระภาคตรัสตอบว่า โธตกะ<br>
  คำว่า ในที่นี้ ในคำว่า ผู้มีปัญญารักษาตน มีสติ ... ในที่นี้แล อธิบายว่า<br>
  ในความเห็นนี้ คือ ในความถูกใจนี้ ความพอใจนี้ ความยึดถือนี้ ธรรมนี้ วินัยนี้<br>
  ธรรมวินัยนี้ ปาพจน์นี้ พรหมจรรย์นี้ สัตถุศาสน์นี้ อัตภาพนี้ มนุษยโลกนี้<br>
  คำว่า ผู้มีปัญญารักษาตน ได้แก่ ผู้มีปัญญารักษาตน คือ ผู้เป็นบัณฑิต มี<br>
  ปัญญา มีปัญญาเครื่องตรัสรู้ มีญาณ มีปัญญาแจ่มแจ้ง มีปัญญาเป็นเครื่อง<br>
  ทำลายกิเลส<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๘ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  คำว่า มีสติ อธิบายว่า มีสติด้วยเหตุ ๔ อย่าง คือ<br>
  ๑. ชื่อว่ามีสติ เมื่อเจริญสติปัฏฐานพิจารณากายในกาย ฯลฯ<br>
  บุคคลนั้น พระผู้มีพระภาคตรัสเรียกว่า มีสติ๑ รวมความว่า ผู้มีปัญญา<br>
  รักษาตน มีสติ ... ในที่นี้แล<br>
  คำว่า บุคคลได้ฟังเสียงจากนี้๒แล้ว อธิบายว่า บุคคลได้ฟัง สดับ เรียน<br>
  ทรงจำ เข้าไปกำหนดพระวาจา คือ คำที่เป็นแนวทาง เทศนา คำสั่งสอน คำ<br>
  พร่ำสอนของเรา จากนี้ รวมความว่า บุคคลได้ฟังเสียงจากที่นี้แล้ว</p>
<p> ว่าด้วยสิกขา ๓<br>
  คำว่า พึงศึกษา ในคำว่า พึงศึกษาธรรมเป็นเหตุดับกิเลสเพื่อตน อธิบายว่า<br>
  สิกขา ๓ คือ<br>
  ๑. อธิสีลสิกขา ๒. อธิจิตตสิกขา<br>
  ๓. อธิปัญญาสิกขา ฯลฯ<br>
  นี้ชื่อว่าอธิปัญญาสิกขา๓<br>
  คำว่า ธรรมเป็นเหตุดับกิเลสเพื่อตน อธิบายว่า พึงศึกษาทั้งอธิสีลสิกขา<br>
  ทั้งอธิจิตตสิกขา ทั้งอธิปัญญาสิกขา เพื่อให้ราคะ โทสะ โมหะ โกธะ อุปนาหะ<br>
  ของตนดับไป ฯลฯ เพื่อความสงบ เข้าไปสงบ สงบเย็น เพื่อให้ดับ เพื่อสลัดทิ้ง <br>
  เพื่อความระงับอกุสลาภิสังขารทุกประเภท<br>
  สิกขา ๓ เหล่านี้ เมื่อบุคคลนึกถึง ชื่อว่าพึงศึกษา เมื่อทราบ ชื่อว่าพึงศึกษา<br>
  เมื่อเห็น ชื่อว่าพึงศึกษา เมื่อพิจารณา ชื่อว่าพึงศึกษา เมื่ออธิษฐานจิต ชื่อว่าพึง<br>
  ศึกษา เมื่อน้อมใจเชื่อด้วยศรัทธา ชื่อว่าพึงศึกษา เมื่อประคองความเพียร ชื่อว่า<br>
  พึงศึกษา เมื่อตั้งสติ ชื่อว่าพึงศึกษา เมื่อตั้งใจมั่น ชื่อว่าพึงศึกษา เมื่อรู้ชัดด้วยปัญญา<br><br>เชิงอรรถ :<br>
  ๑ ดูรายละเอียดข้อ ๘/๗๐-๗๑<br>
  ๒ จากนี้ หมายถึงจากพระโอษฐ์ของพระพุทธเจ้า (ขุ.จู.อ. ๓๑/๒๘)<br>
  ๓ ดูรายละเอียดข้อ ๗/๖๓-๖๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๕๙ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  ชื่อว่าพึงศึกษา เมื่อรู้ชัดธรรมที่ควรรู้ชัด ชื่อว่าพึงศึกษา เมื่อกำหนดรู้ธรรมที่ควร<br>
  กำหนดรู้ ชื่อว่าพึงศึกษา เมื่อละธรรมที่ควรละ ชื่อว่าพึงศึกษา เมื่อเจริญธรรมที่<br>
  ควรเจริญ ชื่อว่าพึงศึกษา เมื่อทำให้แจ้งธรรมที่ควรทำให้แจ้ง ชื่อว่าพึงศึกษา
  คือ<br>
  พึงประพฤติ ประพฤติเอื้อเฟื้อ ประพฤติเอื้อเฟื้อโดยชอบ สมาทานประพฤติ<br>
  รวมความว่า พึงศึกษาธรรมเป็นเหตุดับกิเลสเพื่อตน ด้วยเหตุนั้น พระผู้มีพระ<br>
  ภาคจึงตรัสว่า<br>
  (พระผู้มีพระภาคตรัสว่า โธตกะ)<br>
  ถ้าเช่นนั้น เธอผู้มีปัญญารักษาตน<br>
  มีสติ จงทำความเพียรในที่นี้แล<br>
  บุคคลได้ฟังเสียงจากที่นี้แล้ว<br>
  พึงศึกษาธรรมเป็นเหตุดับกิเลสเพื่อตน<br>
  [๓๒] (ท่านโธตกะทูลถามว่า)<br>
  ข้าพระองค์ย่อมเห็นพระองค์ผู้ไม่มีเครื่องกังวล<br>
  เป็นพราหมณ์ เสด็จจาริกอยู่ในเทวโลกและมนุษยโลก<br>
  ข้าแต่พระองค์ผู้มีสมันตจักขุ<br>
  ข้าพระองค์ขอนมัสการพระองค์นั้น<br>
  ข้าแต่พระองค์ผู้สักกะ ขอพระองค์โปรดปลดเปลื้อง<br>
  ข้าพระองค์จากความสงสัยทั้งหลายเถิด (๓)</p>
<p> ว่าด้วยเทพ ๓<br>
  คำว่า ข้าพระองค์ย่อมเห็น ... ในเทวโลกและมนุษยโลก อธิบายว่า<br>
  คำว่า เทวะ ได้แก่ เทพ ๓ จำพวก คือ<br>
  ๑. สมมุติเทพ<br>
  ๒. อุบัติเทพ<br>
  ๓. วิสุทธิเทพ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๐ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  สมมุติเทพ เป็นอย่างไร<br>
  คือ พระราชา พระราชกุมาร พระราชเทวี เรียกว่าสมมุติเทพ<br>
  อุบัติเทพ เป็นอย่างไร<br>
  คือ เทวดาชั้นจาตุมหาราช เทวดาชั้นดาวดึงส์ เทวดาชั้นยามา เทวดาชั้นดุสิต<br>
  เทวดาชั้นนิมมานรดี เทวดาชั้นปรนิมมิตวสวัตดี เทวดาผู้นับเนื่องในหมู่พรหม<br>
  และเทวดาชั้นสูงขึ้นไปกว่านั้น เรียกว่าอุบัติเทพ<br>
  วิสุทธิเทพ เป็นอย่างไร<br>
  คือ พระอรหันตขีณาสพ ผู้เป็นสาวกของพระตถาคต เรียกว่าวิสุทธิเทพ<br>
  และพระปัจเจกพุทธเจ้า ก็เรียกว่าวิสุทธิเทพ พระผู้มีพระภาคทรงเป็นเทพ เป็น<br>
  อติเทพ และเป็นเทพยิ่งกว่าเทพ ยิ่งกว่าสมมุติเทพ อุบัติเทพ และวิสุทธิเทพทั้งหลาย <br>
  ทรงเป็นราชสีห์ยิ่งกว่าราชสีห์ เป็นนาคยิ่งกว่านาค เป็นผู้นำหมู่ยิ่งกว่าผู้นำหมู่<br>
  เป็นพระมุนียิ่งกว่าพระมุนี เป็นพระราชายิ่งกว่าพระราชา<br>
  คำว่า ข้าพระองค์ย่อมเห็น ... ในเทวโลกและมนุษยโลก อธิบายว่า ข้า<br>
  พระองค์ย่อมเห็น คือ แลเห็น มองดู เพ่งพินิจ พิจารณาเห็นพระองค์ผู้ทรงเป็นเทพ<br>
  ผู้ทรงเป็นอติเทพ ผู้ทรงเป็นเทพยิ่งกว่าเทพ รวมความว่า ข้าพระองค์ย่อมเห็น...<br>
  ในเทวโลกและมนุษยโลก<br>
  คำว่า ไม่มีเครื่องกังวล ในคำว่า ไม่มีเครื่องกังวล เป็นพราหมณ์ เสด็จ<br>
  จาริกอยู่ อธิบายว่า เครื่องกังวลคือราคะ เครื่องกังวลคือโทสะ เครื่องกังวลคือโมหะ<br>
  เครื่องกังวลคือมานะ เครื่องกังวลคือทิฏฐิ เครื่องกังวลคือกิเลส เครื่องกังวลคือทุจริต<br>
  เครื่องกังวลเหล่านั้น พระผู้มีพระภาคพุทธเจ้า ทรงละได้เด็ดขาดแล้ว ตัดรากถอน<br>
  โคนเหมือนต้นตาลที่ถูกตัดรากถอนโคนไปแล้ว เหลือแต่พื้นที่ ทำให้ไม่มี เกิดขึ้น<br>
  ต่อไปไม่ได้ ฉะนั้น พระพุทธเจ้าจึงชื่อว่าไม่มีเครื่องกังวล</p>
<p> ว่าด้วยพระผู้มีพระภาคชื่อว่าเป็นพราหมณ์<br>
  คำว่า เป็นพราหมณ์ อธิบายว่า พระผู้มีพระภาค ชื่อว่าเป็นพราหมณ์<br>
  เพราะทรงลอยธรรม ๗ ประการได้แล้ว คือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๑ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  ๑. ลอยสักกายทิฏฐิได้แล้ว<br>
  ๒. ลอยวิจิกิจฉาได้แล้ว<br>
  ๓. ลอยสีลัพพตปรามาสได้แล้ว<br>
  ๔. ลอยราคะได้แล้ว<br>
  ๕. ลอยโทสะได้แล้ว<br>
  ๖. ลอยโมหะได้แล้ว<br>
  ๗. ลอยมานะได้แล้ว<br>
  คือ พระผู้มีพระภาคทรงลอยบาปอกุศลธรรมซึ่งเป็นเหตุแห่งความเศร้าหมอง<br>
  ก่อภพใหม่ มีความกระวนกระวาย มีทุกข์เป็นวิบาก เป็นที่ตั้งแห่งชาติ ชรา และ<br>
  มรณะต่อไปได้แล้ว<br>
  (สมจริงดังที่พระผู้มีพระภาคตรัสไว้ว่า สภิยะ)<br>
  บุคคลผู้ลอยบาปทั้งปวงได้แล้ว เป็นผู้ปราศจากมลทิน<br>
  เป็นผู้ประเสริฐ มีจิตตั้งมั่นด้วยสมาธิ ดำรงตนมั่นคง<br>
  ข้ามพ้นสังสารวัฏ เป็นผู้บริสุทธิ์บริบูรณ์<br>
  ไม่มีตัณหาและทิฏฐิอาศัย เป็นผู้มั่นคง<br>
  บัณฑิตเรียกผู้นั้นว่าเป็นพราหมณ์๑<br>
  คำว่า เสด็จจาริกอยู่ ได้แก่ เสด็จเที่ยวไป อยู่ เคลื่อนไหว เป็นไป เลี้ยงชีวิต<br>
  ดำเนินไป ยังชีวิตให้ดำเนินไป รวมความว่า ไม่มีเครื่องกังวล เป็นพราหมณ์ เสด็จ<br>
  จาริกอยู่<br>
  คำว่า พระองค์ ในคำว่า ข้าแต่พระองค์ผู้มีสมันตจักขุ เพราะเหตุนั้น<br>
  ข้าพระองค์ขอนมัสการพระองค์ เป็นคำที่โธตกพราหมณ์เรียกพระผู้มีพระภาค<br>
  คำว่า ขอนมัสการ อธิบายว่า ขอนมัสการ คือ ขอสักการะ เคารพ นับถือ<br>
  บูชา ด้วยกาย วาจา ใจ ด้วยการปฏิบัติเอื้อประโยชน์ หรือด้วยการปฏิบัติธรรม<br>
  ถูกต้องตามหลักธรรม<br><br>เชิงอรรถ :<br>
  ๑ ขุ.สุ. ๒๕/๕๒๕/๔๓๖, ขุ.ม.(แปล) ๒๙/๒๕/๑๐๕<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๒ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  คำว่า ผู้มีสมันตจักขุ อธิบายว่า พระสัพพัญญุตญาณตรัสเรียกว่า<br>
  สมันตจักขุ พระผู้มีพระภาคทรงประกอบ ประกอบพร้อม ดำเนินไป ดำเนินไปพร้อม<br>
  เป็นไป เป็นไปพร้อม เพียบพร้อมแล้วด้วยพระสัพพัญญุตญาณนั้น<br>
  (สมจริงดังคาถาประพันธ์ว่า)<br>
  สิ่งไร ๆ ในไตรโลกธาตุนี้<br>
  พระปัญญาจักขุของพระตถาคตนั้น ไม่เห็น ไม่มีเลย<br>
  อนึ่ง ธรรมชาติอะไร ๆ ที่ควรรู้<br>
  พระพุทธญาณไม่รู้แจ้ง ก็ไม่มี<br>
  ธรรมชาติที่ควรแนะนำใดมีอยู่<br>
  พระตถาคตได้ทรงทราบธรรมชาติที่ควรแนะนำนั้นทั้งหมด<br>
  เพราะเหตุนั้น พระตถาคตจึงชื่อว่าผู้มีสมันตจักขุ๑<br>
  รวมความว่า ข้าแต่พระองค์ผู้มีสมันตจักขุ ข้าพระองค์ขอนมัสการพระองค์<br>
  คำว่า ข้าแต่พระองค์ผู้สักกะ ในคำว่า ข้าแต่พระองค์ผู้สักกะ ขอพระองค์<br>
  โปรดปลดเปลื้องข้าพระองค์จากความสงสัยทั้งหลายเถิด อธิบายว่า<br>
  พระผู้มีพระภาคเสด็จออกผนวชจากศากยตระกูล จึงชื่อว่าผู้สักกะ<br>
  อีกนัยหนึ่ง พระผู้มีพระภาคทรงมั่งคั่ง ทรงมีทรัพย์มาก ทรงมีทรัพย์ จึงชื่อ<br>
  ว่าผู้สักกะ<br>
  พระองค์ทรงมีทรัพย์เหล่านี้ คือ ทรัพย์คือศรัทธา ทรัพย์คือศีล ทรัพย์คือหิริ<br>
  ทรัพย์คือโอตตัปปะ ทรัพย์คือสุตะ ทรัพย์คือจาคะ ทรัพย์คือปัญญา ทรัพย์คือ<br>
  สติปัฏฐาน ทรัพย์คือสัมมัปปธาน ทรัพย์คืออิทธิบาท ทรัพย์คืออินทรีย์ ทรัพย์<br>
  คือพละ ทรัพย์คือโพชฌงค์ ทรัพย์คือมรรค ทรัพย์คือผล ทรัพย์คือนิพพาน<br>
  พระผู้มีพระภาคทรงมั่งคั่ง ทรงมีทรัพย์มาก ทรงมีทรัพย์ด้วยทรัพย์ที่เป็นรัตนะ<br>
  หลายอย่างเหล่านี้ จึงชื่อว่าผู้สักกะ<br><br>เชิงอรรถ :<br>
  ๑ ขุ.ม.(แปล) ๒๙/๑๕๖/๔๓๐-๔๓๑, ขุ.ป. ๓๑/๑๒๑/๑๓๖-๑๓๗<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๓ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  อีกนัยหนึ่ง พระผู้มีพระภาคทรงสามารถ คือ ทรงองอาจ อาจหาญ มี<br>
  ความสามารถ กล้า กล้าหาญ ก้าวหน้า ไม่ขลาด ไม่หวาดเสียว ไม่สะดุ้ง ไม่หนี <br>
  ทรงละภัยและความหวาดกลัวได้แล้ว หมดความขนพองสยองเกล้า จึงชื่อว่าผู้สักกะ</p>
<p> ว่าด้วยความสงสัย<br>
  วิจิกิจฉา เรียกว่า ความสงสัย ได้แก่ ความสงสัยในทุกข์ ความสงสัยใน<br>
  ทุกขสมุทัย ความสงสัยในทุกขนิโรธ ความสงสัยในทุกขนิโรธคามินีปฏิปทา ความ<br>
  สงสัยในส่วนเบื้องต้น ความสงสัยในส่วนเบื้องปลาย ความสงสัยทั้งในส่วนเบื้อง<br>
  ต้นและส่วนเบื้องปลาย ความสงสัยในปฏิจจสมุปบาทว่าเพราะธรรมนี้เป็นปัจจัย<br>
  ธรรมนี้จึงมี ความสงสัย กิริยาที่สงสัย ภาวะที่สงสัย ความเคลือบแคลง ความลังเล<br>
  ความเห็นเป็น ๒ ฝ่าย ๒ ทาง ความไม่แน่ใจ ความยึดถือหลายอย่าง ความ<br>
  ไม่ตกลงใจ ความตัดสินใจไม่ได้ ความกำหนดถือไม่ได้๑ ความหวาดหวั่นแห่งจิต <br>
  ความติดขัดในใจเห็นปานนี้<br>
  คำว่า ข้าแต่พระองค์ผู้สักกะ ขอพระองค์โปรดปลดเปลื้องข้าพระองค์จาก<br>
  ความสงสัยทั้งหลายเถิด อธิบายว่า ขอพระองค์โปรดเปลื้องข้าพระองค์ โปรด<br>
  ปลดเปลื้องข้าพระองค์ คือ โปรดปล่อย ปลดปล่อย ถอน ฉุดรั้งข้าพระองค์ ได้แก่ <br>
  ทรงให้ข้าพระองค์ออกจากลูกศรคือความสงสัยเถิด รวมความว่า ข้าแต่พระองค์ผู้<br>
  สักกะ ขอพระองค์โปรดปลดเปลื้องข้าพระองค์จากความสงสัยทั้งหลายเถิด ด้วย<br>
  เหตุนั้น พราหมณ์นั้นจึงกราบทูลว่า<br>
  ข้าพระองค์ย่อมเห็นพระองค์ผู้ไม่มีเครื่องกังวล<br>
  เป็นพราหมณ์ เสด็จจาริกอยู่ในเทวโลกและมนุษยโลก<br>
  ข้าแต่พระองค์ผู้มีสมันตจักขุ<br>
  ข้าพระองค์ขอนมัสการพระองค์นั้น<br>
  ข้าแต่พระองค์ผู้สักกะ ขอพระองค์โปรดปลดเปลื้อง<br>
  ข้าพระองค์จากความสงสัยทั้งหลายเถิด<br><br>เชิงอรรถ :<br>
  ๑ เทียบกับความใน อภิ.สงฺ (แปล) ๓๔/๔๒๕/๑๒๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๔ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  [๓๓] (พระผู้มีพระภาคตรัสตอบว่า)<br>
  โธตกะ เราไม่สามารถปลดเปลื้องใคร ๆ<br>
  ผู้มีความสงสัยในโลกได้<br>
  แต่เธอเมื่อรู้ทั่วถึงธรรม๑อันประเสริฐ<br>
  ก็จะพึงข้ามโอฆะนี้ได้เองด้วยประการฉะนี้ (๔)<br>
  คำว่า เราไม่สามารถปลดเปลื้อง อธิบายว่า เราไม่อาจเปลื้อง ปลดเปลื้อง<br>
  ปล่อย ปลดปล่อย ถอนเธอขึ้น ได้แก่ ให้เธอถอนออก ให้ขึ้นจากลูกศรคือ<br>
  ความสงสัยได้ รวมความว่า เราไม่สามารถปลดเปลื้อง อย่างนี้บ้าง<br>
  อีกนัยหนึ่ง เราไม่อาจ คือ ไม่สามารถ ไม่อุตสาหะ ไม่พยายาม ไม่ทำ<br>
  ความอุตสาหะ ไม่ทำความหมั่นเพียร ไม่ทำความพยายาม ไม่ทำความทรงจำ<br>
  ไม่ทำความเป็นผู้กล้า ได้แก่ ไม่ให้ฉันทะเกิด คือ ไม่ให้เกิดขึ้น ไม่ให้บังเกิด
  ไม่<br>
  ให้บังเกิดขึ้น เพื่อแสดงธรรม(ปลดเปลื้อง) บุคคลผู้ไม่มีศรัทธา ไม่มีฉันทะ เกียจคร้าน<br>
  ละความเพียร ไม่ปฏิบัติ รวมความว่า เราไม่สามารถปลดเปลื้อง อย่างนี้บ้าง<br>
  อีกนัยหนึ่ง ไม่มีใครอื่นที่จะทำให้สัตว์เหล่านั้นหลุดพ้นได้ ถ้าสัตว์เหล่านั้นจะ<br>
  พึงหลุดพ้นได้ สัตว์เหล่านั้นเมื่อปฏิบัติชอบ ปฏิบัติเหมาะสม ปฏิบัติไม่เป็นข้าศึก<br>
  ปฏิบัติเอื้อประโยชน์ ปฏิบัติธรรมถูกต้องตามหลักธรรมด้วยตนเอง ก็จะพึงหลุดพ้น<br>
  ได้เอง ด้วยเรี่ยวแรง ด้วยกำลัง ด้วยความเพียร ด้วยความบากบั่น ด้วย<br>
  เรี่ยวแรงของบุรุษ ด้วยกำลังของบุรุษ ด้วยความเพียรของบุรุษ ด้วยความบากบั่น<br>
  ของบุรุษของตนเองเท่านั้น รวมความว่า เราไม่สามารถปลดเปลื้อง อย่างนี้บ้าง<br>
  สมจริงดังที่พระผู้มีพระภาคตรัสไว้ว่า จุนทะ ข้อที่บุคคลซึ่งตนเองก็จมดิ่งอยู่ <br>
  จักฉุดผู้อื่นที่จมดิ่งอยู่แล้วขึ้นมาได้ เป็นไปไม่ได้ ข้อที่บุคคลผู้มิได้ฝึกฝน
  มิได้อบรม <br>
  ยังมิได้ดับกิเลสด้วยตนเอง จักฝึกฝน อบรมผู้อื่น ทำผู้อื่นให้ดับกิเลส เป็นไปไม่ได้<br>
  เลย๒รวมความว่า เราไม่สามารถปลดเปลื้องอย่างนี้บ้าง สมจริงดังที่พระผู้มีพระภาค <br>
  ตรัสไว้ว่า<br><br>เชิงอรรถ :<br>
  ๑ ขุ.สุ. ๒๕/๑๐๗๑/๕๓๘ เป็น อภิชานมาโน แปลว่ารู้แจ้ง<br>
  ๒ ม.มู. ๑๒/๘๗/๖๐<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๕ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  ตนทำชั่วเอง ก็เศร้าหมองเอง ไม่ทำชั่ว ก็บริสุทธิ์เอง<br>
  ความบริสุทธิ์และไม่บริสุทธิ์เป็นของเฉพาะตน<br>
  คนอื่นจะทำคนอื่นให้บริสุทธิ์ไม่ได้๑<br>
  รวมความว่า เราไม่สามารถปลดเปลื้อง แม้ด้วยประการฉะนี้<br>
  สมจริงดังที่พระผู้มีพระภาคตรัสไว้ว่า ฉันนั้นเหมือนกันแหละพราหมณ์<br>
  นิพพานมีอยู่ ทางไปนิพพานมีอยู่ เรา(ตถาคต)ผู้ชักชวนมีอยู่ เมื่อเป็นเช่นนี้<br>
  สาวกที่เราสั่งสอนอยู่อย่างนี้ พร่ำสอนอยู่อย่างนี้ บางพวกสำเร็จนิพพานอันถึง<br>
  ที่สุดโดยส่วนเดียว บางพวกก็ไม่สำเร็จ ในเรื่องนี้ เราจะทำอย่างไรได้ ตถาคตก็<br>
  เป็นแต่ผู้บอกทาง พระพุทธเจ้าก็เพียงบอกทางให้ บุคคลผู้ปฏิบัติด้วยตนเอง จะ<br>
  พึงหลุดพ้นได้ ด้วยประการฉะนี้๒ รวมความว่า เราไม่สามารถปลดเปลื้อง<br>
  อย่างนี้บ้าง<br>
  คำว่า โธตกะ ... ใคร ๆ ผู้มีความสงสัยในโลกได้ อธิบายว่า บุคคลผู้มี<br>
  ความสงสัย คือ มีความแคลงใจ มีความระแวง มีความเห็นสองจิตสองใจ มี<br>
  ความข้องใจ<br>
  คำว่า ใคร ๆ ได้แก่ ใคร ๆ คือ เป็นกษัตริย์ พราหมณ์ แพศย์ ศูทร คฤหัสถ์<br>
  บรรพชิต เทวดา หรือมนุษย์ก็ตาม<br>
  คำว่า ในโลก ได้แก่ ในอบายโลก ฯลฯ อายตนโลก๓ รวมความว่า โธตกะ<br>
  ... ใคร ๆ ผู้มีความสงสัยในโลกได้<br>
  คำว่า แต่เธอเมื่อรู้ทั่วถึงธรรมอันประเสริฐ อธิบายว่า อมตนิพพานตรัส<br>
  เรียกว่า ธรรมอันประเสริฐ ได้แก่ ธรรมเป็นที่ระงับสังขารทั้งปวง เป็นที่สลัดทิ้ง<br>
  อุปธิทั้งหมด เป็นที่สิ้นตัณหา เป็นที่คลายกำหนัด เป็นที่ดับกิเลส เป็นที่เย็นสนิท<br><br>เชิงอรรถ :<br>
  ๑ ขุ.ธ. ๒๕/๑๖๕/๔๖, ขุ.ม.(แปล) ๒๙/๘/๔๑<br>
  ๒ ม.อุ. ๑๔/๗๗/๕๗-๕๘<br>
  ๓ ดูรายละเอียดข้อ ๔/๕๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๖ }</span></p><hr><p>
  พระสุตตันตปิฎก ขุททกนิกาย จูฬนิทเทส [ปารายนวรรค] ๕. มาณวปัญหานิทเทส ๕. โธตกมาณวปัญหานิทเทส<br>
  คำว่า อันประเสริฐ ได้แก่ ธรรมอันเลิศ ประเสริฐ วิเศษสุด ชั้นแนวหน้า<br>
  สูงสุด ยอดเยี่ยม<br>
  คำว่า เมื่อรู้ ได้แก่ เมื่อรู้ คือ เมื่อรู้แจ่มแจ้ง รู้เฉพาะ แทงตลอด รวมความว่า <br>
  แต่เธอเมื่อรู้ทั่วถึงธรรมอันประเสริฐ<br>
  คำว่า เธอ ... ก็จะพึงข้ามโอฆะนี้ได้เองด้วยประการฉะนี้ อธิบายว่า<br>
  เธอก็พึงข้าม คือ ก้าวล่วง ล่วงเลยกาโมฆะ ภโวฆะ ทิฏโฐฆะ อวิชโชฆะได้<br>
  ด้วยประการฉะนี้ รวมความว่า เธอ ... ก็จะพึงข้ามโอฆะนี้ ด้วยประการฉะนี้<br>
  ด้วยเหตุนั้น พระผู้มีพระภาคจึงตรัสว่า<br>
  โธตกะ เราไม่สามารถปลดเปลื้องใคร ๆ<br>
  ผู้มีความสงสัยในโลกได้<br>
  แต่เธอเมื่อรู้ทั่วถึงธรรมอันประเสริฐ<br>
  ก็จะพึงข้ามโอฆะนี้ได้เองด้วยประการฉะนี้<br>
  [๓๔] (ท่านโธตกะทูลถามว่า)<br>
  ข้าแต่พระองค์ผู้ประเสริฐ<br>
  ขอพระองค์ทรงพระกรุณาตรัสสอนวิเวกธรรม<br>
  ที่ข้าพระองค์จะพึงรู้แจ้งได้<br>
  และโดยวิธีที่ข้าพระองค์ไม่ขัดข้องเหมือนอากาศ<br>
  ข้าพระองค์จะพึงสงบอยู่ในที่นี้แล<br>
  เป็นผู้ไม่ยึดอาศัย เที่ยวไปอยู่ (๕)<br>
  คำว่า ข้าแต่พระองค์ผู้ประเสริฐ ขอพระองค์ ... ตรัสสอน ในคำว่า<br>
  ข้าแต่พระองค์ผู้ประเสริฐ ขอพระองค์ทรงพระกรุณาตรัสสอน อธิบายว่า<br>
  ข้าแต่พระองค์ผู้ประเสริฐ ขอพระองค์โปรดตรัสสอน คือ ข้าแต่พระองค์ผู้ประเสริฐ<br>
  ขอพระองค์โปรดทรงอนุเคราะห์ ข้าแต่พระองค์ผู้ประเสริฐ ขอพระองค์โปรดทรง<br>
  เอื้อเฟื้อ รวมความว่า ข้าแต่พระองค์ผู้ประเสริฐ ขอพระองค์... ตรัสสอน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๐ หน้า
  :๑๖๗ }</span></p><hr><p class="nc"><a href="tpd30-2.htm" >&gt;&gt;&gt;&gt;&gt; หน้าต่อไป &gt;&gt;&gt;&gt;&gt;</a></p>
<p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>