<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>


<meta http-equiv="Content-Type" content="text/html; charset=windows-874"><title>พระไตรปิฎกเล่มที่ ๓๒-๒ สุตตันตปิฎกที่ ๒๔ ขุททกนิกาย อปทาน ภาค ๑</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๓๒-๒ สุตตันตปิฎกที่ ๒๔ ขุททกนิกาย อปทาน ภาค ๑<br>
  <br>
พระสุตตันตปิฎก<br>
ขุททกนิกาย อปทาน ภาค ๑<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br>
<br></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๕. ปัญจหัตถิยเถราปทาน<br>
  [๗๓] ข้าพเจ้าเป็นผู้มีจิตเลื่อมใส มีใจยินดี<br>
  ได้ถวายผลแฟงและน้ำฉันแด่พระผู้มีพระภาค<br>
  ผู้ซื่อตรงด้วยทั้งจิตที่ผ่องใส<br>
  [๗๔] ในกัปที่ ๑๐๐,๐๐๐ นับจากกัปนี้ไป<br>
  ข้าพเจ้าได้ถวายทานไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายผลแฟง<br>
  [๗๕] ในกัปที่ ๔๑ (นับจากกัปนี้ไป)<br>
  ข้าพเจ้าได้เป็นพระเจ้าจักรพรรดิองค์หนึ่งพระนามว่าอรินทมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๗๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสันนิฏฐาปกเถระได้ภาษิตคาถาเหล่านี้ ด้วยประการฉะนี้<br>
  สันนิฏฐาปกเถราปทานที่ ๔ จบ</p>
<p> ๕. ปัญจหัตถิยเถราปทาน<br>
  ประวัติในอดีตชาติของพระปัญจหัตถิยเถระ<br>
  (พระปัญจหัตถิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗๗] พระสัมมาสัมพุทธเจ้าพระนามว่าสุเมธะ<br>
  ผู้มีจักษุทอดลง ตรัสพอประมาณ มีสติ<br>
  ทรงสำรวมอินทรีย์ เสด็จไปในระหว่างร้านตลาด<br>
  [๗๘] ชนทั้งหลายได้ใช้ดอกบัว ๕ กำ ทำเป็นพวงมาลัยให้แก่ข้าพเจ้า<br>
  ข้าพเจ้าเลื่อมใสจึงได้ใช้ดอกบัวนั้นบูชาพระพุทธเจ้าด้วยมือของตน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๗๗ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๖. ปทุมฉทนิยเถราปทาน<br>
  [๗๙] ข้าพเจ้ายกดอกไม้เหล่านั้นขึ้นเป็นหลังคา<br>
  เพื่อพระศาสดาพระองค์นั้น<br>
  ดอกไม้ทั้งหลายตั้งแวดล้อมพระผู้มีพระภาคผู้มหานาค<br>
  ดังศิษย์ทั้งหลายแวดล้อมอาจารย์ ฉะนั้น<br>
  [๘๐] ในกัปที่ ๓๐,๐๐๐ (นับจากกัปนี้ไป)<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๘๑] ในกัปที่ ๒,๐๐๐ นับจากกัปนี้ไป<br>
  ได้เป็นพระเจ้าจักรพรรดิ ๕ ชาติ<br>
  มีพระนามว่าหัตถิยะ มีพลานุภาพมาก<br>
  [๘๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัญจหัตถิยเถระได้ภาษิตคาถาเหล่านี้ ด้วยประการฉะนี้<br>
  ปัญจหัตถิยเถราปทานที่ ๕ จบ</p>
<p> ๖. ปทุมฉทนิยเถราปทาน<br>
  ประวัติในอดีตชาติของพระปทุมฉทนิยเถระ<br>
  (พระปทุมฉทนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘๓] เมื่อพระผู้มีพระภาคผู้ทรงเป็นที่พึ่งของสัตว์โลกพระนามว่าวิปัสสี<br>
  เป็นบุคคลผู้เลิศ เสด็จดับขันธปรินิพพานแล้ว<br>
  ข้าพเจ้าถือดอกปทุมที่บานดีแล้ว บูชาที่จิตกาธาน<br>
  [๘๔] เมื่อมหาชนยกพระพุทธสรีระขึ้นบนจิตกาธาน<br>
  จิตกาธานสูงขึ้นไปจรดนภากาศ<br>
  ข้าพเจ้าได้ทำหลังคากั้นไว้ในอากาศเหนือจิตกาธาน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๗๘ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๗. สยนทายกเถราปทาน<br>
  [๘๕] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๘๖] ในกัปที่ ๔๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีพระนามว่าปทุมิสสระ<br>
  ทรงเป็นใหญ่มีชัยชนะในทวีปทั้ง ๔ มีพลานุภาพมาก<br>
  [๘๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทุมฉทนิยเถระได้ภาษิตคาถาเหล่านี้ ด้วยประการฉะนี้<br>
  ปทุมฉทนิยเถราปทานที่ ๖ จบ</p>
<p> ๗. สยนทายกเถราปทาน<br>
  ประวัติในอดีตชาติของพระสยนทายกเถระ<br>
  (พระสยนทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘๘] ข้าพเจ้าได้ถวายที่นอนอันเลิศ<br>
  ปูลาดด้วยผ้าแด่พระผู้มีพระภาคพระนามว่าสิทธัตถะ<br>
  ผู้มีพระทัยประกอบด้วยเมตตา ผู้คงที่<br>
  [๘๙] พระผู้มีพระภาคชินเจ้า ทรงรับที่นอน<br>
  และที่นั่งอันเป็นกัปปิยะแล้ว<br>
  เสด็จลุกจากที่นอนนั้น เหาะขึ้นสู่เวหาส<br>
  [๙๐] ในกัปที่ ๙๔ นับจากกัปนี้ไป<br>
  ข้าพเจ้าได้ถวายที่นอนไว้<br>
  จึงไม่รู้จักทุคติเลย<br>
  นี้เป็นผลแห่งการถวายที่นอน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๗๙ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๘. จังกมทายกเถราปทาน<br>
  [๙๑] ในกัปที่ ๕๑ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าวรุณเทพ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๙๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสยนทายกเถระได้ภาษิตคาถาเหล่านี้ ด้วยประการฉะนี้<br>
  สยนทายกเถราปทานที่ ๗ จบ</p>
<p> ๘. จังกมทายกเถราปทาน<br>
  ประวัติในอดีตชาติของพระจังกมทายกเถระ<br>
  (พระจังกมทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๙๓] ข้าพเจ้าให้สร้างที่จงกรมก่อด้วยอิฐ<br>
  ถวายพระมุนีพระนามว่าอัตถทัสสี<br>
  ผู้เจริญที่สุดในโลก ผู้คงที่<br>
  [๙๔] ที่จงกรมสร้างสำเร็จดีแล้ว สูง ๕ ศอก ยาว ๑๐๐ ศอก<br>
  ควรเป็นที่เจริญภาวนา น่ารื่นรมย์ใจ<br>
  [๙๕] พระผู้มีพระภาคพระนามว่าอัตถทัสสี<br>
  ทรงเป็นผู้สูงสุดแห่งนรชน ทรงรับแล้ว<br>
  ทรงใช้พระหัตถ์กอบทรายแล้วได้ตรัสพระคาถาเหล่านี้ว่า<br>
  [๙๖] ด้วยการถวายทรายนี้ และด้วยการสร้างที่จงกรมถวายดีแล้ว<br>
  ผู้นั้นจักได้ครองทรายที่สมบูรณ์ด้วยรัตนะ ๗ ประการ<br>
  [๙๗] เขาจักครองเทวสมบัติ มีเหล่านางเทพอัปสรแวดล้อม<br>
  เสวยสมบัติในเทวดาทั้งหลายถึง ๓ กัป<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๐ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๙. สุภัททเถราปทาน<br>
  [๙๘] เขามาเกิดยังมนุษยโลกแล้ว<br>
  จักเป็นพระราชาในแว่นแคว้น<br>
  และจักเป็นพระเจ้าจักรพรรดิในแผ่นดิน ๓ ชาติ<br>
  [๙๙] ในกัปที่ ๑๑๘ (นับจากกัปนี้ไป)<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายที่จงกรม<br>
  [๑๐๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระจังกมทายกเถระได้ภาษิตคาถาเหล่านี้ ด้วยประการฉะนี้<br>
  จังกมทายกเถราปทานที่ ๘ จบ</p>
<p> ๙. สุภัททเถราปทาน<br>
  ประวัติในอดีตชาติของพระสุภัททเถระ<br>
  (พระสุภัททเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๐๑] พระผู้มีพระภาคพระนามว่าปทุมุตตระ<br>
  ผู้ทรงรู้แจ้งโลก ผู้สมควรรับเครื่องบูชา ทรงพระยศยิ่งใหญ่<br>
  รื้อถอนหมู่ชน(ออกจากสังสารวัฏ) แล้วเสด็จดับขันธปรินิพพาน<br>
  [๑๐๒] ก็เมื่อพระสัมมาสัมพุทธเจ้า เสด็จดับขันธปรินิพพาน<br>
  โลกธาตุมีหมื่นจักรวาลหวั่นไหวแล้ว<br>
  หมู่ชนและเทวดาจำนวนมากประชุมกันแล้ว ในครั้งนั้น<br>
  [๑๐๓] ข้าพเจ้าบรรจุกฤษณาและดอกมะลิ<br>
  จนเต็มผอบไม้จันทน์ แล้วมีจิตร่าเริงเบิกบาน<br>
  บูชาพระผู้มีพระภาค ทรงเป็นผู้สูงสุดแห่งนรชน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๑ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๙. สุภัททเถราปทาน<br>
  [๑๐๔] พระศาสดาสัมมาสัมพุทธเจ้า ผู้ยอดเยี่ยมในโลก<br>
  ทรงทราบความดำริของข้าพเจ้าแล้ว<br>
  บรรทมอยู่นั่นแลได้ตรัสพระคาถาเหล่านี้ว่า<br>
  [๑๐๕] เราจักพยากรณ์ผู้ที่ใช้มาลัยของหอม<br>
  บังร่มให้เราในกาลสุดท้าย<br>
  ท่านทั้งหลายจงฟังเรากล่าวเถิด<br>
  [๑๐๖] บุคคลผู้นี้จุติจากโลกนี้แล้ว จักไปเกิดยังหมู่เทวดาชั้นดุสิต<br>
  ได้ครองราชสมบัติในสวรรค์ชั้นดุสิตนั้นแล้ว<br>
  จักไปเกิดยังสวรรค์ชั้นนิมมานรดี<br>
  [๑๐๗] เขาถวายมาลัยที่ประเสริฐด้วยอุบายนี้นั่นเอง<br>
  จักพอใจกรรมของตน เสวยสมบัติ<br>
  [๑๐๘] บุคคลผู้นี้จักเกิดในสวรรค์ชั้นดุสิตนั้นอีก<br>
  จุติจากสวรรค์ชั้นดุสิตนั้นแล้วจักไปเกิดเป็นมนุษย์<br>
  [๑๐๙] พระผู้มีพระภาคผู้มหานาคศากยบุตร<br>
  ผู้เลิศในโลกพร้อมทั้งเทวโลก ทรงมีพระจักษุ<br>
  ทรงให้หมู่สัตว์จำนวนมากตรัสรู้แล้วจักเสด็จดับขันธปรินิพพาน<br>
  [๑๑๐] ครั้งนั้น เขาถูกกุศลมูลตักเตือนแล้วจักเข้าเฝ้า<br>
  ครั้นเข้าเฝ้าพระสัมมาสัมพุทธเจ้าแล้วจักทูลถามปัญหาในครั้งนั้น<br>
  [๑๑๑] พระสัพพัญญูสัมมาสัมพุทธเจ้าผู้ทรงเป็นผู้นำสัตว์โลก<br>
  ทรงให้เขาร่าเริงแล้ว ทรงทราบบุพกรรม<br>
  จักทรงเปิดเผยสัจจะทั้งหลาย<br>
  [๑๑๒] ปัญหานี้เขาพอใจแล้ว เขายินดี มีใจแน่วแน่<br>
  จักถวายอภิวาทพระศาสดาแล้วทูลขอบวช<br>
  [๑๑๓] พระพุทธเจ้าพระองค์นั้น<br>
  ทรงฉลาดในธรรมอันเลิศ ทรงเห็นเขามีใจเลื่อมใส<br>
  ยินดีด้วยกรรมของตน จึงยอมให้บวช<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๒ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๙. สุภัททเถราปทาน<br>
  [๑๑๔] บุคคลผู้นี้เพียรพยายามในศาสนา<br>
  ของพระสัมมาสัมพุทธเจ้าแล้ว<br>
  กำหนดรู้อาสวะทั้งปวงเป็นผู้ไม่มีอาสวะแล้วนิพพาน<br>
  ภาณวารที่ ๕ จบ</p>
<p> [๑๑๕] เราประกอบด้วยบุพกรรม<br>
  มีใจแน่วแน่ มีจิตตั้งมั่น เป็นโอรสของพระพุทธเจ้า<br>
  เป็นบุตรผู้เกิดแต่ธรรมซึ่งธรรมเนรมิตไว้ดีแล้ว<br>
  [๑๑๖] ข้าพเจ้าเข้าเฝ้าพระพุทธเจ้า<br>
  ผู้เป็นธรรมราชาแล้วได้ทูลถามปัญหาสูงสุด<br>
  และพระผู้มีพระภาคเมื่อจะทรงพยากรณ์ปัญหาของข้าพเจ้า<br>
  จึงทรงนำเข้าไปสู่กระแสธรรม<br>
  [๑๑๗] ข้าพเจ้ารู้ทั่วถึงธรรมของพระองค์แล้ว<br>
  ยินดีในศาสนาอยู่<br>
  กำหนดรู้อาสวะทั้งปวงแล้วอยู่อย่างผู้ไม่มีอาสวะ<br>
  [๑๑๘] ในกัปที่ ๑๐๐,๐๐๐ นับจากกัปนี้ไป<br>
  พระผู้มีพระภาคผู้ทรงเป็นผู้นำซึ่งรุ่งเรืองสูงสุด<br>
  ผู้ไม่มีอุปาทาน เสด็จดับขันธปรินิพพานแล้ว<br>
  ดังประทีปดับไปเพราะหมดน้ำมัน ฉะนั้น<br>
  [๑๑๙] พระสถูปแก้วของพระผู้มีพระภาค สูงประมาณ ๗ โยชน์<br>
  ข้าพเจ้าได้นำธงที่สวยงามกว่าธงทั้งปวง<br>
  น่ารื่นรมย์ใจ บูชาไว้ที่พระสถูปนั้น<br>
  [๑๒๐] อัครสาวกชื่อว่าติสสะ ของพระพุทธเจ้าพระนามว่ากัสสปะ<br>
  เป็นบุตรเป็นโอรสของข้าพเจ้า เป็นทายาทในศาสนาของพระชินเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๓ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๑๐. จุนทเถราปทาน<br>
  [๑๒๑] ข้าพเจ้ามีใจเลวทราม กล่าววาจาไม่ไพเราะแก่อัครสาวกนั้น<br>
  ด้วยวิบากแห่งกรรมนั้น<br>
  ความเจริญจึงได้มีแก่ข้าพเจ้าในภายหลัง<br>
  [๑๒๒] พระชินมุนีผู้ทรงมีความเพียรมาก<br>
  ทรงเกื้อกูลประกอบด้วยพระกรุณา<br>
  ทรงประทานบรรพชาแก่ข้าพเจ้าบนที่บรรทมครั้งสุดท้าย ณ สาลวัน<br>
  ซึ่งเป็นที่แวะเวียนมาแห่งมัลลกษัตริย์ทั้งหลาย<br>
  [๑๒๓] บัดนี้ การบรรพชาอุปสมบท มีแก่ข้าพเจ้า ในวันนี้<br>
  การปรินิพพานของพระพุทธชินเจ้าผู้สูงสุด<br>
  กว่าเทวดาและมนุษย์ได้มีเฉพาะหน้า<br>
  [๑๒๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุภัททเถระได้ภาษิตคาถาเหล่านี้ ด้วยประการฉะนี้<br>
  สุภัททเถราปทานที่ ๙ จบ</p>
<p> ๑๐. จุนทเถราปทาน<br>
  ประวัติในอดีตชาติของพระจุนทเถระ<br>
  (พระจุนทเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๒๕] ข้าพเจ้าให้ทำวัตถุควรบูชา<br>
  แด่พระผู้มีพระภาคพระนามว่าสิทธัตถะ<br>
  ผู้เจริญที่สุดในโลก ผู้คงที่ แล้วใช้ดอกมะลิปกปิดไว้<br>
  [๑๒๖] ข้าพเจ้าให้ทำดอกไม้นั้นเสร็จแล้ว<br>
  น้อมเข้าไปถวายพระพุทธเจ้า<br>
  และได้ประคองดอกไม้ที่เหลือบูชาพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๔ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๑๐. จุนทเถราปทาน<br>
  [๑๒๗] ข้าพเจ้ามีจิตเลื่อมใส มีใจยินดี<br>
  นำดอกไม้ซึ่งเป็นวัตถุควรบูชา<br>
  ไปบูชาพระพุทธเจ้าผู้เช่นกับทองคำมีค่า<br>
  ผู้ทรงเป็นผู้นำชั้นเลิศของโลก<br>
  [๑๒๘] พระสัมมาสัมพุทธเจ้า ผู้ทรงข้ามความสงสัยได้แล้ว<br>
  มีพระขีณาสพแวดล้อม<br>
  ผู้ข้ามโอฆะได้แล้ว๑ ประทับนั่งในท่ามกลางหมู่ภิกษุแล้ว<br>
  ได้ตรัสพระคาถาเหล่านี้ว่า<br>
  [๑๒๙] เราจักพยากรณ์ผู้ที่ถวายดอกไม้ซึ่งเป็นวัตถุควรบูชา<br>
  ส่งกลิ่นทิพย์หอมฟุ้งแก่เรา ท่านทั้งหลายจงฟังเรากล่าวเถิด<br>
  [๑๓๐] บุคคลผู้นี้จุติจากโลกนี้แล้วจักไปเกิดยังเทวโลก<br>
  มีหมู่เทวดาแวดล้อม มีดอกมะลิโปรยปราย<br>
  [๑๓๑] เขาจักมีภพที่สูงและวิมาน<br>
  ที่สำเร็จด้วยทองคำและแก้วมณี<br>
  ที่เกิดด้วยบุญกรรมปรากฏขึ้น<br>
  [๑๓๒] เขาจักครองเทวสมบัติ มีเหล่านางเทพอัปสรแวดล้อม<br>
  ได้เสวยสมบัติอยู่ ๗๔ ชาติ<br>
  [๑๓๓] เขาจักเป็นพระเจ้าแผ่นดินครองแผ่นดิน ๓๐๐ ชาติ<br>
  และจักเป็นพระเจ้าจักรพรรดิ ๗๕ ชาติ<br>
  [๑๓๔] จักเป็นใหญ่กว่ามนุษย์มีนามว่าทุชชัย<br>
  เสวยบุญนั้น ประกอบด้วยกรรมของตน<br><br>เชิงอรรถ :<br>
  ๑ โอฆะ หมายถึงกิเลสดุจห้วงน้ำท่วมทับสัตว์ให้พินาศมี ๔ คือ กาม ภพ ทิฏฐิ และอวิชชา
  (ขุ.อป.อ.<br>
  ๒/๑๒๘/๙๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๕ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] ๑๐. จุนทเถราปทาน<br>
  [๑๓๕] จักไม่ตกวินิบาตนรก ไปเกิดเป็นมนุษย์<br>
  เขามีเงินที่สั่งสมไว้ตั้งร้อยโกฏิมิใช่น้อย<br>
  [๑๓๖] เขาจักบังเกิดในกำเนิด(มนุษย์)เป็นพราหมณ์<br>
  มีการศึกษามีปัญญาเป็นบุตรสุดที่รักของวังคันตพราหมณ์<br>
  กับนางสารีพราหมณี<br>
  [๑๓๗] และภายหลังเขาจักบวช<br>
  ในศาสนาของพระอังคีรสพุทธเจ้า<br>
  มีนามว่าจุนทะ เป็นสาวกของพระศาสดา<br>
  [๑๓๘] เขาจักได้เป็นพระขีณาสพ(สิ้นอาสวกิเลส)<br>
  ขณะเป็นสามเณรทีเดียว<br>
  กำหนดรู้อาสวะทั้งปวงเป็นผู้ไม่มีอาสวะแล้วนิพพาน<br>
  [๑๓๙] ข้าพเจ้าได้บำรุงพระผู้มีพระภาคผู้ทรงมีความเพียรมาก<br>
  และสาวกอื่น ๆ ผู้มีศีลเป็นที่รักจำนวนมาก<br>
  และบำรุงพระเถระ(สารีบุตร)ผู้เป็นพี่ชายของข้าพเจ้า<br>
  เพื่อบรรลุประโยชน์สูงสุด<br>
  [๑๔๐] ข้าพเจ้าครั้นบำรุงพี่ชายของข้าพเจ้าแล้ว<br>
  ได้เก็บพระธาตุใส่ไว้ในบาตร<br>
  น้อมเข้าไปถวายพระสัมมาสัมพุทธเจ้า<br>
  ผู้เจริญที่สุดในโลก ผู้องอาจกว่านรชน<br>
  [๑๔๑] พระพุทธเจ้าทรงประคองพระธาตุด้วยพระหัตถ์ทั้ง ๒<br>
  เมื่อจะทรงทำพระธาตุนั้นให้ปรากฏในโลกพร้อมทั้งเทวโลก<br>
  จึงทรงประกาศว่าเป็นพระธาตุอัครสาวก(พระสารีบุตรเถระ) <br>
  [๑๔๒] จิตของข้าพเจ้าหลุดพ้นอย่างวิเศษแล้ว<br>
  และศรัทธาของข้าพเจ้าก็มั่นคงแล้ว<br>
  ข้าพเจ้ากำหนดรู้อาสวะทั้งปวงแล้วอยู่อย่างผู้ไม่มีอาสวะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๖ }</span></p><hr><p>
  พระสุตตันตปิฎก ขุททกนิกาย อปทาน [๕. อุปาลิวรรค] รวมอปทานที่มีในวรรค<br>
  [๑๔๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระจุนทเถระได้ภาษิตคาถาเหล่านี้ ด้วยประการฉะนี้<br>
  จุนทเถราปทานที่ ๑๐ จบ<br>
  อุปาลิวรรคที่ ๕ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. อุปาลีเถราปทาน   ๒. โสณโกฬิวิสเถราปทาน<br>
   ๓. ภัททิยกาฬิโคธายปุตตเถราปทาน  ๔. สันนิฏฐาปกเถราปทาน<br>
   ๕. ปัญจหัตถิยเถราปทาน  ๖. ปทุมฉทนิยเถราปทาน<br>
   ๗. สยนทายกเถราปทาน  ๘. จังกมทายกเถราปทาน<br>
   ๙. สุภัททเถราปทาน ๑๐. จุนทเถราปทาน<br>
  <br>
  และมีคาถา ๑๔๔ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๗ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๑. วิธูปนทายกเถราปทาน<br>
  ๖. วีชนีวรรค<br>
  หมวดว่าด้วยพัดวีชนีเป็นต้น<br>
  ๑. วิธูปนทายกเถราปทาน<br>
  ประวัติในอดีตชาติของพระวิธูปนทายกเถระ<br>
  (พระวิธูปนทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ข้าพเจ้าได้ถวายพัดวีชนีเล่มหนึ่งแด่พระพุทธเจ้า<br>
  พระนามว่าปทุมุตตระ ผู้เจริญที่สุดในโลก<br>
  ผู้เป็นจอมแห่งเทวดาและมนุษย์ ผู้คงที่เช่นนั้น<br>
  [๒] ข้าพเจ้าทำจิตของตนให้เลื่อมใส<br>
  ประนมมืออภิวาทพระสัมมาสัมพุทธเจ้าแล้ว<br>
  มุ่งหน้าหลีกไปทางทิศเหนือ<br>
  [๓] พระศาสดาผู้ทรงเป็นผู้นำชั้นเลิศของโลก<br>
  ทรงจับพัดวีชนีแล้ว ประทับยืนอยู่ในท่ามกลางหมู่ภิกษุ<br>
  ได้ตรัสพระคาถาเหล่านี้ว่า<br>
  [๔] ด้วยการถวายพัดวีชนีเล่มนี้และด้วยการตั้งจิตไว้มั่น<br>
  ผู้นี้จักไม่ตกวินิบาตนรกถึง ๑๐๐,๐๐๐ กัป<br>
  [๕] ข้าพเจ้าบำเพ็ญเพียร มีจิตเด็ดเดี่ยว<br>
  มีใจตั้งมั่นในเจโตคุณ มีอายุ ๗ ขวบ ก็ได้บรรลุอรหัตตผล<br>
  [๖] ในกัปที่ ๖๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าพีชมานะ มีพลานุภาพมาก<br>
  [๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระวิธูปนทายกเถระได้ภาษิตคาถาเหล่านี้ ด้วยประการฉะนี้<br>
  วิธูปนทายกเถราปทานที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๘ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๒. สตรังสิยเถราปทาน<br>
  ๒. สตรังสิยเถราปทาน<br>
  ประวัติในอดีตชาติของพระสตรังสิยเถระ<br>
  (พระสตรังสิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘] พระผู้มีพระภาคผู้เป็นผู้สูงสุดแห่งบุรุษ<br>
  เสด็จขึ้นภูเขาสูงแล้วประทับนั่งอยู่<br>
  ข้าพเจ้าเป็นพราหมณ์ผู้จบมนตร์<br>
  อยู่ในที่ไม่ไกลจากภูเขา<br>
  [๙] ข้าพเจ้าได้เข้าไปเฝ้าพระผู้มีพระภาค<br>
  ผู้มีความเพียรมาก ผู้เป็นเทพยิ่งกว่าเทพ<br>
  ผู้องอาจกว่านรชน ประนมมือแล้ว<br>
  ชมเชยพระองค์ผู้ทรงเป็นผู้นำสัตว์โลกว่า<br>
  [๑๐] พระมหาวีรพุทธเจ้าพระองค์นี้<br>
  ทรงประกาศธรรมอันประเสริฐ<br>
  มีหมู่ภิกษุแวดล้อม รุ่งเรืองดังกองไฟ<br>
  [๑๑] พระผู้มีพระภาคทรงเป็นดุจมหาสมุทรที่หวั่นไหวได้ยาก<br>
  ทรงเป็นดุจห้วงน้ำที่ข้ามได้ยาก<br>
  ทรงเป็นดุจราชสีห์ที่ไม่ครั่นคร้าม<br>
  มีพระจักษุแสดงธรรมอยู่<br>
  [๑๒] พระศาสดาพระนามว่าปทุมุตตระ ผู้ทรงเป็นผู้นำ<br>
  ทรงทราบความดำริของข้าพเจ้าแล้ว<br>
  ประทับยืนอยู่ในท่ามกลางหมู่ภิกษุ<br>
  ได้ตรัสพระคาถาเหล่านี้ว่า<br>
  [๑๓] ผู้ใดได้ถวายอัญชลีและชมเชยพระพุทธเจ้าผู้ประเสริฐที่สุด<br>
  ผู้นั้นจักได้ครองเทวสมบัติ ๓๐,๐๐๐ กัป<br>
  [๑๔] ในกัปที่ ๑๐๐,๐๐๐ (นับจากกัปนี้ไป)<br>
  พระสัมมาสัมพุทธเจ้า พระนามว่าอังคีรส<br>
  ผู้ทรงทำลายกิเลสเครื่องห่อหุ้มได้แล้ว<br>
  จักเสด็จอุบัติขึ้นในครั้งนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๘๙ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๓. สยนทายกเถราปทาน<br>
  [๑๕] ผู้นั้นจักเป็นธรรมทายาทของพระองค์<br>
  เป็นโอรสที่ธรรมเนรมิต<br>
  จักเป็นพระอรหันต์มีนามว่าสตรังสี<br>
  [๑๖] ข้าพเจ้ามีอายุ ๗ ขวบ ก็ได้บวชเป็นบรรพชิต<br>
  มีนามว่าสตรังสี ข้าพเจ้ามีรัศมีแผ่ออกไป<br>
  [๑๗] ข้าพเจ้ามีปกติเข้าฌาน ยินดีในฌาน<br>
  อยู่ที่มณฑปหรือโคนต้นไม้<br>
  ทรงร่างกายอันมีในภพสุดท้าย<br>
  อยู่ในศาสนาของพระสัมมาสัมพุทธเจ้า<br>
  [๑๘] ตลอด ๖๐,๐๐๐ กัป ได้เป็นพระเจ้าจักรพรรดิ ๔ ชาติ<br>
  มีนามเหมือนกันว่าราม<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสตรังสิยเถระได้ภาษิตคาถาเหล่านี้ ด้วยประการฉะนี้<br>
  สตรังสิยเถราปทานที่ ๒ จบ</p>
<p> ๓. สยนทายกเถราปทาน<br>
  ประวัติในอดีตชาติของพระสยนทายกเถระ<br>
  (พระสยนทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๐] ข้าพเจ้ามีจิตผ่องใส<br>
  ได้ถวายที่นอนแด่พระพุทธเจ้าพระนามว่าปทุมุตตระ<br>
  ผู้ทรงอนุเคราะห์สัตว์โลกทั้งปวงพระองค์นั้น<br>
  [๒๑] ด้วยผลแห่งการถวายที่นอนนั้น<br>
  โภคสมบัติจึงบังเกิดมีแก่ข้าพเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๐ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๔. คันโธทกทายกเถราปทาน<br>
  เปรียบเหมือนพืชที่มีความสมบูรณ์ในนาดี<br>
  นี้เป็นผลแห่งการถวายที่นอนนั้น<br>
  [๒๒] ข้าพเจ้านอนในอากาศได้<br>
  ทรงแผ่นดินนี้ไว้ได้ เป็นใหญ่ในสัตว์ทั้งหลาย<br>
  นี้เป็นผลแห่งการถวายที่นอน<br>
  [๒๓] ในกัปที่ ๕,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๘ ชาติ มีความเพียรมาก<br>
  ในกัปที่ ๓,๔๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๔ ชาติ มีพลานุภาพมาก<br>
  [๒๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสยนทายกเถระได้ภาษิตคาถาเหล่านี้ ด้วยประการฉะนี้<br>
  สยนทายกเถราปทานที่ ๓ จบ</p>
<p> ๔. คันโธทกทายกเถราปทาน<br>
  ประวัติในอดีตชาติของพระคันโธทกทายกเถระ<br>
  (พระคันโธทกทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๕] ครั้งนั้น ได้มีการฉลองต้นมหาโพธิ์ของพระพุทธเจ้า<br>
  พระนามว่าปทุมุตตระ ข้าพเจ้าได้ถือหม้อน้ำอันวิจิตร<br>
  ได้ถวายน้ำหอมรดต้นมหาโพธิ์<br>
  [๒๖] ก็ในเวลาที่รดต้นมหาโพธิ์<br>
  เมฆฝนเป็นอันมากได้ตกลงมาและได้มีเสียงบันลือดังลั่น<br>
  ในเมื่อสายฟ้าฟาดลงมา<br>
  [๒๗] ด้วยกำลังแห่งสายฟ้าฟาดลงมานั้นแล<br>
  ข้าพเจ้าได้สิ้นชีวิต ณ ที่นั้น<br>
  ไปเกิดบนเทวโลก ได้กล่าวคาถาเหล่านี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๑ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๕. โอปวุยหเถราปทาน<br>
  [๒๘] ช่างน่าอัศจรรย์ พระพุทธเจ้า<br>
  ช่างน่าอัศจรรย์ พระธรรม <br>
  ช่างน่าอัศจรรย์ การที่ข้าพเจ้าได้ประจวบกับพระศาสดา<br>
  ร่างกายของข้าพเจ้าล้มตายลงไปแล้ว<br>
  ข้าพเจ้าได้รื่นรมย์ในเทวโลก<br>
  [๒๙] วิมานของข้าพเจ้ามี ๗ ชั้น สูงตระหง่าน<br>
  นางเทพกัญญา ๑๐๐,๐๐๐ นาง แวดล้อมข้าพเจ้าทุกเมื่อ<br>
  [๓๐] ข้าพเจ้าไม่มีความเจ็บไข้<br>
  ไม่มีความเศร้าโศก ไม่ประสบความเร่าร้อนเลย<br>
  นี้เป็นผลแห่งบุญกรรม<br>
  [๓๑] ในกัปที่ ๒,๘๐๐ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าสังวสิตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระคันโธทกทายกเถระได้ภาษิตคาถาเหล่านี้ ด้วยประการฉะนี้<br>
  คันโธทกทายกเถราปทานที่ ๔ จบ</p>
<p> ๕. โอปวุยหเถราปทาน<br>
  ประวัติในอดีตชาติของพระโอปวุยหเถระ<br>
  (พระโอปวุยหเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๓] ข้าพเจ้าได้ถวายม้าอาชาไนยแด่พระพุทธเจ้า<br>
  พระนามว่าปทุมุตตระ ครั้นมอบถวายแด่พระสัมพุทธเจ้าแล้ว<br>
  ได้กลับไปยังเรือนของตน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๒ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๕. โอปวุยหเถราปทาน<br>
  [๓๔] พระอัครสาวกมีนามว่าเทวิละ ของพระศาสดา<br>
  ผู้เป็นธรรมทายาทที่ล้ำเลิศ ได้มายังสำนักของข้าพเจ้า(กล่าวว่า)<br>
  [๓๕] พระผู้มีพระภาค ผู้นำประโยชน์ทั้งปวง<br>
  ม้าอาชาไนยไม่สมควรแก่พระองค์ พระองค์ผู้มีพระจักษุ<br>
  ทรงทราบความดำริของท่านแล้ว จึงทรงรับไว้แล้ว<br>
  [๓๖] ข้าพเจ้าจึงตีราคาม้าสินธพ ซึ่งมีกำลังวิ่งเร็วดังลม<br>
  เป็นพาหนะที่รวดเร็วแล้วได้ถวายของที่ควร<br>
  แด่พระพุทธเจ้าพระนามว่าปทุมุตตระ<br>
  [๓๗] ข้าพเจ้าเกิดในกำเนิดใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในกำเนิดนั้น ๆ ม้าอาชาไนยมีกำลังวิ่งเร็วดังลม<br>
  เป็นทรัพย์เครื่องปลื้มใจ ย่อมบังเกิดแก่ข้าพเจ้า<br>
  [๓๘] ชนเหล่าใดได้อุปสมบท ชนเหล่านั้นได้ลาภดีแล้ว<br>
  ถ้าว่าพระพุทธเจ้าจะพึงมีในโลก ข้าพเจ้าก็จะพึงเข้าไปเฝ้าบ่อย ๆ<br>
  [๓๙] ข้าพเจ้าได้เป็นพระราชาผู้มีพลานุภาพมาก<br>
  เป็นใหญ่มีชัยชนะในทวีปทั้ง ๔<br>
  เป็นใหญ่แห่งชนชาวชมพูทวีป ๒๘ ชาติ<br>
  [๔๐] อัตภาพนี้เป็นอัตภาพสุดท้ายของข้าพเจ้า<br>
  ภพสุดท้ายกำลังเป็นไปอยู่<br>
  ข้าพเจ้าละความชนะและความแพ้ได้แล้ว๑<br>
  บรรลุฐานะที่ไม่หวั่นไหว๒<br>
  [๔๑] ในกัปที่ ๓๔,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ มีเดชมาก<br>
  สมบูรณ์ด้วยรัตนะ ๗ ประการ มีพลานุภาพมาก<br><br>เชิงอรรถ :<br>
  ๑-๒ ดูเชิงอรรถข้อ ๙ หน้า ๒๐๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๓ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๖. สปริวาราสนเถราปทาน<br>
  [๔๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระโอปวุยหเถระได้ภาษิตคาถาเหล่านี้ ด้วยประการฉะนี้<br>
  โอปวุยหเถราปทานที่ ๕ จบ</p>
<p> ๖. สปริวาราสนเถราปทาน<br>
  ประวัติในอดีตชาติของพระสปริวาราสนเถระ<br>
  (พระสปริวาราสนเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๓] ข้าพเจ้าไปยังสถานที่ทรุดโทรมแห่งหนึ่ง<br>
  ที่ข้าพเจ้าประดับด้วยดอกมะลิซ้อน<br>
  ได้ถวายบิณฑบาตแด่พระพุทธเจ้าพระนามว่าปทุมุตตระ<br>
  [๔๔] พระพุทธเจ้าผู้ทรงเป็นผู้นำชั้นเลิศของโลก<br>
  ทรงเป็นผู้ตรง มีพระหฤทัยตั้งมั่น<br>
  ประทับนั่งบนอาสนะนั้นแล้ว<br>
  ได้ทรงประกาศอานิสงส์บิณฑบาตว่า<br>
  [๔๕] พืชแม้จะมีประมาณน้อยที่ชาวนาปลูกลงในนาดี<br>
  เมฆฝนเป็นอันมากโปรยลงมาอย่างพอเหมาะ<br>
  ผลย่อมให้ชาวนายินดีได้ ฉันใด<br>
  [๔๖] บิณฑบาตนี้ก็ฉันนั้น ท่านปลูกแล้วในนาดี<br>
  ผลจักให้ท่านยินดีในภพที่ท่านเกิด<br>
  [๔๗] พระสัมมาสัมพุทธเจ้าพระนามว่าปทุมุตตระ<br>
  ครั้นตรัสดังนี้แล้ว ทรงรับบิณฑบาต<br>
  บ่ายพระพักตร์เสด็จหลีกไปทางทิศเหนือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๔ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๗. ปัญจทีปกเถราปทาน<br>
  [๔๘] ข้าพเจ้าสำรวมในพระปาติโมกข์และในอินทรีย์ ๕<br>
  หมั่นประกอบวิเวกอยู่อย่างผู้ไม่มีอาสวะ<br>
  [๔๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสปริวาราสนเถระได้ภาษิตคาถาเหล่านี้ ด้วยประการฉะนี้<br>
  สปริวาราสนเถราปทานที่ ๖ จบ</p>
<p> ๗. ปัญจทีปกเถราปทาน<br>
  ประวัติในอดีตชาติของพระปัญจทีปกเถระ<br>
  (พระปัญจทีปกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๐] ข้าพเจ้าเชื่อสนิทในพระสัทธรรมของพระพุทธเจ้า<br>
  พระนามว่าปทุมุตตระ ผู้ทรงอนุเคราะห์สัตว์ทั้งปวง<br>
  จึงได้เป็นผู้มีความเห็นตรง<br>
  [๕๑] ข้าพเจ้าได้ถวายประทีป แวดล้อมไว้ที่ต้นโพธิ์<br>
  ครั้งนั้น ข้าพเจ้าเชื่ออยู่ จึงทำการบูชาด้วยประทีปไว้<br>
  [๕๒] ข้าพเจ้าเกิดในกำเนิดใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในกำเนิดนั้น ๆ เทวดาย่อมถือดวงไฟไว้ในอากาศ<br>
  นี้เป็นผลแห่งการบูชาด้วยประทีป<br>
  [๕๓] ข้าพเจ้าสามารถมองเห็นได้ทะลุฝา ทะลุกำแพงศิลา<br>
  ทะลุภูเขาได้ร้อยโยชน์โดยรอบ<br>
  [๕๔] ด้วยผลกรรมที่เหลืออยู่นั้น<br>
  ข้าพเจ้าเป็นผู้บรรลุความสิ้นอาสวะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๕ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๘. ธชทายกเถราปทาน<br>
  ข้าพเจ้าทรงร่างกายอันมีในภพสุดท้าย<br>
  อยู่ในศาสนาของพระผู้มีพระภาค<br>
  ผู้เป็นจอมแห่งเทวดาและมนุษย์<br>
  [๕๕] ในกัปที่ ๓,๔๐๐ (นับจากกัปนี้ไป)<br>
  ได้เป็นพระเจ้าจักรพรรดิมีพระนามว่าสตจักษุ<br>
  มีเดชมาก มีพลานุภาพมาก<br>
  [๕๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัญจทีปกเถระได้ภาษิตคาถาเหล่านี้ ด้วยประการฉะนี้<br>
  ปัญจทีปกเถราปทานที่ ๗ จบ</p>
<p> ๘. ธชทายกเถราปทาน<br>
  ประวัติในอดีตชาติของพระธชทายกเถระ<br>
  (พระธชทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๗] ข้าพเจ้ามีจิตร่าเริง เบิกบาน<br>
  ได้ยกธงขึ้นปักไว้ที่โคนต้นโพธิ์<br>
  ซึ่งเป็นต้นไม้ประเสริฐของพระพุทธเจ้าพระนามว่าปทุมุตตระ<br>
  [๕๘] ข้าพเจ้าเก็บใบโพธิ์ที่หล่นนำไปทิ้งภายนอก<br>
  พระสัมมาสัมพุทธเจ้าผู้หมดจดทั้งภายในทั้งภายนอก<br>
  ผู้หลุดพ้นดีแล้ว หาอาสวะมิได้<br>
  [๕๙] ข้าพเจ้าได้ไหว้ต้นโพธิ์ที่ประเสริฐ<br>
  เหมือนได้อภิวาท พระพุทธเจ้าพระนามว่าปทุมุตตระ<br>
  ทรงรู้แจ้งโลก ผู้สมควรรับเครื่องบูชา เฉพาะพระพักตร์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๖ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๘. ธชทายกเถราปทาน<br>
  [๖๐] ผู้เป็นพระศาสดาประทับยืนในท่ามกลางหมู่ภิกษุ<br>
  ได้ตรัสพระคาถาเหล่านี้ว่า<br>
  ด้วยการถวายธงและด้วยการบำรุงทั้ง ๒ อย่างนี้<br>
  [๖๑] เขาจะไม่ไปเกิดยังทุคติตลอด ๑๐๐,๐๐๐ กัป<br>
  จักเสวยทิพยสมบัติมิใช่น้อยในหมู่เทวดา<br>
  [๖๒] และเขาจักได้เป็นพระราชาในแว่นแคว้นหลายร้อยชาติ<br>
  จักได้เป็นพระเจ้าจักรพรรดิมีพระนามว่าอุคคตะ<br>
  [๖๓] เขาครั้นเสวยสมบัติแล้ว ถูกกุศลมูลตักเตือน<br>
  จักยินดียิ่งในศาสนาของพระผู้มีพระภาคพระนามว่าโคดม<br>
  [๖๔] ข้าพเจ้ามีจิตเด็ดเดี่ยวเพื่อบำเพ็ญเพียร<br>
  สงบระงับ ไม่มีอุปธิ ทรงร่างกายอันมีในภพสุดท้าย<br>
  อยู่ในศาสนาของพระสัมมาสัมพุทธเจ้า<br>
  [๖๕] ในกัปที่ ๑,๐๕๑ (นับจากกัปนี้ไป)<br>
  ได้เป็นกษัตริย์หลายพระองค์ มีพระนามว่าอุคคตะ<br>
  ในกัปที่ ๑,๑๕๐ (นับจากกัปนี้ไป)<br>
  ได้เป็นกษัตริย์หลายชาติมีพระนามว่าเขมะ<br>
  [๖๖] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระธชทายกเถระได้ภาษิตคาถาเหล่านี้ ด้วยประการฉะนี้<br>
  ธชทายกเถราปทานที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๗ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๙. ปทุมเถราปทาน<br>
  ๙. ปทุมเถราปทาน<br>
  ประวัติในอดีตชาติของพระปทุมเถระ<br>
  (พระปทุมเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๗] พระผู้มีพระภาคพระนามว่าปทุมุตตระ<br>
  ทรงประกาศสัจจะ ๔ ทรงประกาศธรรมอันประเสริฐให้เป็นไป<br>
  ทรงโปรยปรายหยาดฝนคืออมตธรรม ให้มหาชนสงบเย็น<br>
  [๖๘] ข้าพเจ้ายืนถือดอกปทุมพร้อมทั้งธงอยู่ในที่ไกล ๒๕๐ ชั่วคันธนู<br>
  มีใจร่าเริง ได้โยนดอกปทุมพร้อมด้วยธงขึ้นไปในอากาศ<br>
  เพื่อบูชาพระมุนีพระนามว่าปทุมุตตระ<br>
  [๖๙] และเมื่อดอกปทุมกำลังลอยมา<br>
  ความอัศจรรย์ก็เกิดมีในขณะนั้น<br>
  พระผู้มีพระภาค ผู้ประเสริฐกว่าเจ้าลัทธิทั้งหลาย<br>
  ทรงทราบความดำริของข้าพเจ้า ทรงรับไว้แล้ว<br>
  [๗๐] พระศาสดาทรงรับดอกปทุมชั้นดีเยี่ยมไว้<br>
  ด้วยพระหัตถ์ที่ประเสริฐ<br>
  ประทับยืนอยู่ในท่ามกลางหมู่ภิกษุ<br>
  ได้ตรัสพระคาถาเหล่านี้ว่า<br>
  [๗๑] เราจักพยากรณ์ผู้ที่โยนดอกปทุมนี้<br>
  มาใกล้พระสัพพัญญูซึ่งเป็นผู้นำสูงสุด<br>
  ท่านทั้งหลายจงฟังเรากล่าวเถิด<br>
  [๗๒] เขาจักเป็นจอมเทพครองเทวสมบัติ ๓๐ กัป<br>
  จักเป็นพระเจ้าแผ่นดินครองแผ่นดิน ๗๐๐ กัป<br>
  [๗๓] จักเป็นพระเจ้าจักรพรรดิ เพราะถือเอากลีบบัวในดอกบัวนั้น<br>
  สายฝนดอกไม้จักตกลงมาจากอากาศในครั้งนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๘ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๑๐. อสนโพธิยเถราปทาน<br>
  [๗๔] ในกัปที่ ๑๐๐,๐๐๐ (นับจากกัปนี้ไป)<br>
  พระศาสดาพระนามว่าโคดม ตามพระโคตร<br>
  ทรงสมภพในราชสกุลโอกกากราช จักอุบัติขึ้นในโลก<br>
  [๗๕] ผู้นั้นจักเป็นธรรมทายาทของพระศาสดาพระองค์นั้น<br>
  เป็นโอรสที่ธรรมเนรมิต<br>
  กำหนดรู้อาสวะทั้งปวง จักเป็นผู้ไม่มีอาสวะแล้วนิพพาน<br>
  [๗๖] ข้าพเจ้าคลอดจากครรภ์แล้ว มีสติสัมปชัญญะ<br>
  มีอายุได้ ๕ ขวบ ก็ได้บรรลุอรหัตตผล<br>
  [๗๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทุมเถระได้ภาษิตคาถาเหล่านี้ ด้วยประการฉะนี้<br>
  ปทุมเถราปทานที่ ๙ จบ</p>
<p> ๑๐. อสนโพธิยเถราปทาน<br>
  ประวัติในอดีตชาติของพระอสนโพธิยเถระ<br>
  (พระอสนโพธิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗๘] ข้าพเจ้ามีอายุ ๗ ขวบ ก็ได้พบพระผู้มีพระภาค<br>
  ผู้ทรงเป็นผู้นำสัตว์โลก ข้าพเจ้ามีจิตเลื่อมใส<br>
  มีใจยินดี ได้เข้าไปเฝ้าพระองค์ผู้เป็นนรผู้สูงสุด<br>
  [๗๙] ข้าพเจ้ามีจิตร่าเริง เบิกบาน ได้ปลูกต้นโพธิ์อันอุดม<br>
  ถวายพระผู้มีพระภาคพระนามว่าติสสะ<br>
  ผู้เจริญที่สุดในโลก ผู้คงที่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๑๙๙ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] ๑๐. อสนโพธิยเถราปทาน<br>
  [๘๐] ต้นไม้งอกขึ้นบนแผ่นดิน โดยนามบัญญัติว่าอสนะ<br>
  ข้าพเจ้าบำรุงต้นโพธิ์ชื่ออสนะอันอุดมนี้ตลอด ๕ ปี<br>
  [๘๑] ข้าพเจ้าได้เห็นต้นไม้มีดอกบานสะพรั่งน่าอัศจรรย์<br>
  เป็นเหตุให้ขนพองสยองเกล้า เมื่อจะประกาศกรรมของตน<br>
  จึงเข้าไปเฝ้าพระพุทธเจ้าผู้ประเสริฐที่สุด<br>
  [๘๒] ครั้งนั้น พระสัมมาสัมพุทธเจ้าพระนามว่าติสสะ พระองค์นั้น<br>
  ทรงเป็นพระสยัมภู ผู้เป็นบุคคลผู้เลิศ<br>
  ประทับนั่งอยู่ในท่ามกลางหมู่ภิกษุแล้ว<br>
  ได้ตรัสพระคาถาเหล่านี้ว่า<br>
  [๘๓] เราจักพยากรณ์ผู้ที่ปลูกต้นโพธิ์นี้<br>
  และทำการบูชาพระพุทธเจ้าโดยเคารพ<br>
  ท่านทั้งหลายจงฟังเรากล่าวเถิด<br>
  [๘๔] เขาจักครองเทวสมบัติในหมู่เทวดา ๓๐ กัป<br>
  และจักได้เป็นพระเจ้าจักรพรรดิ ๖๔ ชาติ<br>
  [๘๕] เขาถูกกุศลมูลตักเตือนจุติจากสวรรค์ชั้นดุสิตแล้ว<br>
  เสวยสมบัติทั้ง ๒ จักรื่นรมย์อยู่ในความเป็นมนุษย์<br>
  [๘๖] เขามีจิตเด็ดเดี่ยวเพื่อบำเพ็ญเพียร<br>
  สงบระงับ ไม่มีอุปธิ<br>
  กำหนดรู้อาสวะทั้งปวงจักเป็นผู้ไม่มีอาสวะแล้วนิพพาน<br>
  [๘๗] ข้าพเจ้าหมั่นประกอบวิเวก เป็นผู้สงบระงับ ไม่มีอุปธิ<br>
  ตัดกิเลสเครื่องผูกพันได้แล้วอยู่อย่างผู้ไม่มีอาสวะ<br>
  ดุจพญาช้างตัดเครื่องพันธนาการได้แล้วอยู่อย่างอิสระ<br>
  [๘๘] ในกัปที่ ๙๒ นับจากกัปนี้ไป<br>
  ข้าพเจ้าได้ปลูกต้นโพธิ์ไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการปลูกต้นโพธิ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๐ }</span></p><hr><p>
  พระสุตตันตปิฎก ขุททกนิกาย อปทาน [๖. วีชนีวรรค] รวมอปทานที่มีในวรรค<br>
  [๘๙] ในกัปที่ ๗๔ นับจากกัปนี้ไป<br>
  ในครั้งนั้น ได้เป็นพระเจ้าจักรพรรดิ ปรากฏพระนามว่าทัณฑเสน<br>
  สมบูรณ์ด้วยรัตนะ ๗ ประการ<br>
  [๙๐] ในกัปที่ ๗๓ นับจากกัปนี้ไป<br>
  ได้เป็นพระเจ้าจักรพรรดิผู้เป็นใหญ่ในแผ่นดิน ๗ ชาติ<br>
  มีพระนามว่าสมันตเนมิ<br>
  [๙๑] ในกัปที่ ๒๕ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าปุณณกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๙๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอสนโพธิยเถระได้ภาษิตคาถาเหล่านี้ ด้วยประการฉะนี้<br>
  อสนโพธิยเถราปทานที่ ๑๐ จบ<br>
  วีชนีวรรคที่ ๖ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. วิธูปนทายกเถราปทาน   ๒. สตรังสิยเถราปทาน<br>
   ๓. สยนทายกเถราปทาน  ๔. คันโธทกทายกเถราปทาน<br>
   ๕. โอปวุยหเถราปทาน  ๖. สปริวาราสนเถราปทาน<br>
   ๗. ปัญจทีปกเถราปทาน  ๘. ธชทายกเถราปทาน<br>
   ๙. ปทุมเถราปทาน ๑๐. อาสนโพธิยเถราปทาน<br>
  <br>
  และมีคาถา ๙๒ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๑ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๑. สกจิตตนิยเถราปทาน<br>
  ๗. สกจิตตนิยวรรค<br>
  หมวดว่าด้วยพระสกจิตตนิยะเป็นต้น<br>
  ๑. สกจิตตนิยเถราปทาน<br>
  ประวัติในอดีตชาติของพระสกจิตตนิยเถระ<br>
  (พระสกจิตตนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ข้าพเจ้าได้เห็นป่าใหญ่ดงทึบ<br>
  สงัดเงียบปราศจากอันตราย<br>
  เป็นที่อยู่ของพวกฤๅษี ผู้สมควรรับเครื่องบูชา<br>
  [๒] ข้าพเจ้าจึงนำไม้ไผ่มาทำเป็นสถูปแล้ว<br>
  โปรยดอกไม้ต่าง ๆ ลง<br>
  ได้ไหว้พระสถูปที่ข้าพเจ้าสร้างแล้ว<br>
  เหมือนได้อภิวาทพระสัมมาสัมพุทธเจ้าเฉพาะพระพักตร์<br>
  [๓] ข้าพเจ้าได้เป็นพระราชาสมบูรณ์ด้วยรัตนะ ๗ ประการ<br>
  เป็นใหญ่ในแว่นแคว้น พอใจกรรมของตน<br>
  นี้เป็นผลแห่งการบูชาด้วยดอกไม้<br>
  [๔] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๕] ในกัปที่ ๘๐ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าอนันตยสะ<br>
  สมบูรณ์ด้วยรัตนะ ๗ ประการ เป็นใหญ่ในทวีปทั้ง ๔<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๒ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๒. อาโปปุปผิยเถราปทาน<br>
  [๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสกจิตตนิยเถระได้ภาษิตคาถาเหล่านี้ ด้วยประการฉะนี้<br>
  สกจิตตนิยเถราปทานที่ ๑ จบ</p>
<p> ๒. อาโปปุปผิยเถราปทาน<br>
  ประวัติในอดีตชาติของพระอาโปปุปผิยเถระ<br>
  (พระอาโปปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗] พระผู้มีพระภาคพระนามว่าสิขี<br>
  เสด็จออกจากวิหาร แล้วเสด็จขึ้นที่จงกรม<br>
  เมื่อประกาศสัจจะ ๔ ทรงแสดงอมตบท<br>
  [๘] ข้าพเจ้ารู้พระดำรัสของพระพุทธเจ้าผู้ประเสริฐที่สุด<br>
  พระนามว่าสิขี ผู้คงที่แล้ว<br>
  จึงจับดอกไม้ต่าง ๆ โยนขึ้นไปในอากาศ<br>
  [๙] ข้าแต่พระองค์ผู้เป็นจอมแห่งเทวดาและมนุษย์<br>
  ผู้เจริญที่สุดในโลก ทรงองอาจกว่านรชน<br>
  ด้วยผลกรรมนั้น ข้าพระองค์ละความชนะและความแพ้ได้แล้ว๑<br>
  บรรลุฐานะที่ไม่หวั่นไหว๒<br>
  [๑๐] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกไม้<br><br>เชิงอรรถ :<br>
  ๑ ความชนะ ในที่นี้หมายถึงทิพยสมบัติและมนุษยสมบัติ (ขุ.อป.อ. ๒/๙/๑๐๗)<br>
  ความแพ้ ในที่นี้หมายถึงทุกข์ในอบาย ๔ (ขุ.อป.อ. ๒/๙/๑๐๗)<br>
  ๒ ฐานะที่ไม่หวั่นไหว ในที่นี้หมายถึงพระนิพพาน (ขุ.อป.อ. ๒/๙/๑๐๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๓ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๓. ปัจจาคมนิยเถราปทาน<br>
  [๑๑] ในกัปที่ ๒๐ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าสุเมธะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอาโปปุปผิยเถระได้ภาษิตคาถาเหล่านี้ ด้วยประการฉะนี้<br>
  อาโปปุปผิยเถราปทานที่ ๒ จบ</p>
<p> ๓. ปัจจาคมนิยเถราปทาน<br>
  ประวัติในอดีตชาติของพระปัจจาคมนิยเถระ<br>
  (พระปัจจาคมนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๓] ครั้งนั้น ข้าพเจ้าเป็นนกจักรพาก อยู่ที่ฝั่งแม่น้ำสินธุ<br>
  ข้าพเจ้ากินสาหร่ายล้วน ๆ<br>
  และระมัดระวังอย่างดีในกรรมชั่วทั้งหลาย<br>
  [๑๔] ข้าพเจ้าได้เห็นพระพุทธเจ้า ผู้ปราศจากธุลีคือกิเลส<br>
  เสด็จไปในอากาศ จึงคาบดอกสาละ<br>
  บูชาพระผู้มีพระภาคพระนามว่าวิปัสสี<br>
  [๑๕] ผู้มีศรัทธาตั้งมั่นด้วยดีไม่หวั่นไหวไว้ในพระตถาคต<br>
  จะไม่ไปเกิดยังทุคติเลย ด้วยจิตที่เลื่อมใสนั้น<br>
  [๑๖] การที่ข้าพเจ้าได้มาในสำนักของพระพุทธเจ้าผู้ประเสริฐที่สุด<br>
  เป็นการมาดีแล้วโดยแท้<br>
  ข้าพเจ้าเป็นนกได้ปลูกพืช(กุศล)ที่ดีไว้แล้ว<br>
  [๑๗] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๔ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๔. ปรัปปสาทกเถราปทาน<br>
  [๑๘] ในกัปที่ ๑๗ (นับจากกัปนี้ไป)<br>
  ได้เป็นพระเจ้าจักรพรรดิ ๘ ชาติ<br>
  พระนามว่าสุจารุทัสสนะ มีพลานุภาพมาก<br>
  [๑๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัจจาคมนิยเถระได้ภาษิตคาถาเหล่านี้ ด้วยประการฉะนี้<br>
  ปัจจาคมนิยเถราปทานที่ ๓ จบ</p>
<p> ๔. ปรัปปสาทกเถราปทาน<br>
  ประวัติในอดีตชาติของพระปรัปปสาทกเถระ<br>
  (พระปรัปปสาทกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๐] พระสัมมาสัมพุทธเจ้า ผู้องอาจ ประเสริฐที่สุด<br>
  มีความเพียร แสวงหาคุณอันยิ่งใหญ่ ทรงชนะวิเศษ<br>
  มีพระฉวีวรรณดังทอง ใครเล่าเห็นแล้ว จะไม่เลื่อมใส<br>
  [๒๑] พระพุทธเจ้า ทรงมีพระคุณหาผู้เปรียบมิได้<br>
  เปรียบดังภูเขาหิมพานต์ (และ) เปรียบดังสาครที่ข้ามได้ยาก<br>
  ฌานของพระพุทธเจ้า ก็ฉันนั้น<br>
  ใครเล่าเห็นแล้วจะไม่เลื่อมใส<br>
  [๒๒] แผ่นดินที่หาประมาณมิได้<br>
  มาลัยประดับศีรษะอย่างวิจิตรฉันใด<br>
  ศีลของพระพุทธเจ้า ก็ฉันนั้นเหมือนกัน<br>
  ใครเล่าเห็นแล้วจะไม่เลื่อมใส<br>
  [๒๓] ลมที่ใคร ๆ ทำให้ปั่นป่วนไม่ได้<br>
  อากาศที่ใคร ๆ นับไม่ได้ ฉันใด<br>
  พระญาณของพระพุทธเจ้าก็ฉันนั้น<br>
  ใครเล่าเห็นแล้วจะไม่เลื่อมใส<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๕ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๕. ภิสทายกเถราปทาน<br>
  [๒๔] พราหมณ์ชื่อว่าโสณะ ได้สรรเสริญพระพุทธเจ้า<br>
  ผู้ประเสริฐที่สุด พระนามว่าสิทธัตถะ<br>
  ผู้ไม่ทรงพ่ายแพ้ ด้วย ๔ คาถาเหล่านี้<br>
  [๒๕] ข้าพเจ้าไม่ไปเกิดยังทุคติ ๙๔ กัป<br>
  ได้เสวยสมบัติที่ดีงามมิใช่น้อย ในสุคติทั้งหลาย<br>
  [๒๖] ในกัปที่ ๙๔ นับจากกัปนี้ไป<br>
  ข้าพเจ้าได้สรรเสริญพระพุทธเจ้า ผู้ทรงเป็นผู้นำสัตว์โลกไว้<br>
  จึงไม่รู้จักทุคติเลย<br>
  นี้เป็นผลแห่งการสรรเสริญ<br>
  [๒๗] ในกัปที่ ๑๔ (นับจากกัปนี้ไป)<br>
  ได้เป็นพระเจ้าจักรพรรดิ ๔ ชาติ ผู้สูงศักดิ์ <br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปรัปปสาทกเถระได้ภาษิตคาถาเหล่านี้ ด้วยประการฉะนี้<br>
  ปรัปปสาทกเถราปทานที่ ๔ จบ</p>
<p> ๕. ภิสทายกเถราปทาน<br>
  ประวัติในอดีตชาติของพระภิสทายกเถระ<br>
  (พระภิสทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๙] พระผู้มีพระภาคพระนามว่าเวสสภู<br>
  เป็นองค์ที่ ๓ แห่งพระผู้มีพระภาคผู้แสวงหาคุณอันยิ่งใหญ่<br>
  พระองค์เป็นผู้สูงสุดแห่งบุรุษ เสด็จเข้าป่าดงทึบ แล้วประทับอยู่<br>
  [๓๐] ข้าพเจ้าได้ถือเหง้าบัวและรากบัวไปในสำนักของพระพุทธเจ้า<br>
  ข้าพเจ้าเลื่อมใสแล้วได้ถวายเหง้าบัวและรากบัวนั้น<br>
  แด่พระพุทธเจ้า ด้วยมือของตน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๖ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๖. สุจินติตเถราปทาน<br>
  [๓๑] พระผู้มีพระภาคพระนามว่าเวสสภู ผู้มีปัญญาประเสริฐ<br>
  ทรงแตะเหง้าบัวและรากบัวด้วยพระหัตถ์<br>
  ข้าพเจ้าไม่รู้จักความสุขที่เสมอด้วยความสุขนั้น<br>
  และความสุขที่ยิ่งไปกว่าความสุขนั้น แต่ที่ไหนเลย<br>
  [๓๒] อัตภาพสุดท้ายของข้าพเจ้ากำลังเป็นไปอยู่<br>
  ภพทั้งปวงข้าพเจ้าถอนได้แล้ว<br>
  ข้าพเจ้าตัดกิเลสเครื่องผูกพันได้แล้วอยู่อย่างผู้ไม่มีอาสวะ<br>
  ดุจพญาช้างตัดเครื่องพันธนาการได้แล้วอยู่อย่างอิสระ<br>
  [๓๓] ในกัปที่ ๓๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายเหง้าบัวและรากบัว<br>
  [๓๔] ในกัปที่ ๑๓ (นับจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  เป็นใหญ่ในหมู่มนุษย์ มีพลานุภาพมาก<br>
  [๓๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระภิสทายกเถระได้ภาษิตคาถาเหล่านี้ ด้วยประการฉะนี้<br>
  ภิสทายกเถราปทานที่ ๕ จบ</p>
<p> ๖. สุจินติตเถราปทาน<br>
  ประวัติในอดีตชาติของพระสุจินติตเถระ<br>
  (พระสุจินติตเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๖] ข้าพเจ้าเป็นนายพรานผู้ท่องเที่ยวอยู่ที่ซอกภูเขา<br>
  ดุจพญาไกรสรมีชาติสูง<br>
  ฆ่าหมู่เนื้อเลี้ยงชีวิตอยู่ในระหว่างภูเขา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๗ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๖. สุจินติตเถราปทาน<br>
  [๓๗] ส่วนพระผู้มีพระภาคพระนามว่าอัตถทัสสี<br>
  ทรงเป็นสัพพัญญู ประเสริฐกว่าเจ้าลัทธิทั้งหลาย<br>
  พระองค์ประสงค์จะช่วยเหลือข้าพเจ้า จึงเสด็จมายังภูเขาที่อุดม<br>
  [๓๘] ข้าพเจ้าฆ่าเนื้อฟานแล้วนำมากิน<br>
  สมัยนั้น พระผู้มีพระภาคเสด็จภิกขาจารใกล้เข้ามา<br>
  [๓๙] ข้าพเจ้าได้เลือกหยิบเนื้ออย่างดีถวายพระศาสดาพระองค์นั้น<br>
  ในครั้งนั้น พระมหาวีรเจ้าทรงอนุโมทนาช่วยทำให้ข้าพเจ้าสงบเย็น<br>
  [๔๐] ด้วยจิตที่เลื่อมใสนั้น ข้าพเจ้าเข้าไปในซอกเขา<br>
  ยังปีติให้เกิดขึ้นแล้ว ได้สิ้นชีวิต ณ ที่นั้น<br>
  [๔๑] ด้วยการถวายเนื้อนั้นและด้วยการตั้งจิตไว้มั่น<br>
  ข้าพเจ้าได้รื่นรมย์อยู่ในเทวโลก ๑๑๕ กัป<br>
  [๔๒] ในกัปทั้งหลายที่เหลือ<br>
  ข้าพเจ้าทำกุศลไว้ ด้วยการถวายเนื้อนั่นเอง<br>
  และด้วยการระลึกถึงพระพุทธเจ้า<br>
  [๔๓] ในกัปที่ ๓๘ (นับจากกัปนี้ไป)<br>
  ได้เป็นพระเจ้าจักรพรรดิ ๘ ชาติ มีพระนามว่าทีฆายุ<br>
  ในกัปที่ ๑๖๐ นับจากกัปนี้ไป<br>
  ได้เป็นพระเจ้าจักรพรรดิ ๒ ชาติ มีพระนามว่าสรณะ<br>
  [๔๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุจินติตเถระได้ภาษิตคาถาเหล่านี้ ด้วยประการฉะนี้<br>
  สุจินติตเถราปทานที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๘ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๗. วัตถทายกเถราปทาน<br>
  ๗. วัตถทายกเถราปทาน<br>
  ประวัติในอดีตชาติของพระวัตถทายกเถระ<br>
  (พระวัตถทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๕] ครั้งนั้น ข้าพเจ้าเกิดเป็นพญาครุฑชาติปักษี มีปีกงาม<br>
  ได้เห็นพระพุทธเจ้าผู้ปราศจากธุลีคือกิเลส<br>
  เสด็จไปยังภูเขาคันธมาทน์<br>
  [๔๖] ข้าพเจ้าละเพศครุฑแล้ว แปลงร่างเป็นมาณพ<br>
  ถวายผ้าผืนหนึ่งแด่พระพุทธเจ้า<br>
  ผู้เป็นจอมแห่งเทวดาและมนุษย์ ผู้คงที่<br>
  [๔๗] พระพุทธเจ้าผู้ศาสดาทรงเป็นผู้นำชั้นเลิศของโลก<br>
  ทรงรับผ้าผืนนั้นแล้ว ประทับยืนอยู่ในอากาศ<br>
  ได้ตรัสพระคาถาเหล่านี้ว่า<br>
  [๔๘] ด้วยการถวายผ้านี้และด้วยการตั้งจิตไว้มั่น<br>
  ผู้นี้ละกำเนิดครุฑแล้ว จักรื่นรมย์อยู่ในเทวโลก<br>
  [๔๙] ส่วนพระผู้มีพระภาคพระนามว่าอัตถทัสสี<br>
  ผู้เจริญที่สุดในโลก ทรงองอาจกว่านรชน<br>
  ทรงสรรเสริญการถวายผ้าเป็นทานแล้ว<br>
  บ่ายพระพักตร์เสด็จหลีกไปทางทิศเหนือ<br>
  [๕๐] ในภพที่ข้าพเจ้าเกิด ข้าพเจ้ามีผ้าสมบูรณ์<br>
  ผ้าเป็นหลังคาอยู่ในอากาศ<br>
  นี้เป็นผลแห่งการถวายผ้า<br>
  [๕๑] ในกัปที่ ๓๖ (นับจากกัปนี้ไป)<br>
  ได้เป็นพระเจ้าจักรพรรดิ ๗ ชาติ พระนามว่าอรุณสะ<br>
  มีพลานุภาพมาก เป็นใหญ่ในหมู่มนุษย์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๐๙ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๘. อัมพทายกเถราปทาน<br>
  [๕๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระวัตถทายกเถระได้ภาษิตคาถาเหล่านี้ ด้วยประการฉะนี้<br>
  วัตถทายกเถราปทานที่ ๗ จบ</p>
<p> ๘. อัมพทายกเถราปทาน<br>
  ประวัติในอดีตชาติของพระอัมพทายกเถระ<br>
  (พระอัมพทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๓] พระผู้มีพระภาคพระนามว่าอโนมทัสสี<br>
  ผู้ไม่มีอุปธิ ประทับนั่งอยู่ระหว่างภูเขา<br>
  ได้ทรงแผ่เมตตาไปในสัตว์โลกหาประมาณมิได้<br>
  [๕๔] ครั้งนั้น ข้าพเจ้าเป็นวานร อยู่ที่ภูเขาหิมพานต์ที่สูงสุด<br>
  ได้เห็นพระพุทธเจ้า ผู้มีพระคุณอันยิ่งไม่ต่ำทราม<br>
  จึงทำจิตให้เลื่อมใสในพระพุทธเจ้า<br>
  [๕๕] เวลานั้น ต้นมะม่วงกำลังเผล็ดผล<br>
  มีอยู่ไม่ไกลภูเขาหิมพานต์<br>
  ข้าพเจ้าได้ไปเก็บผลมะม่วงสุกจากต้นมะม่วงนั้นมาถวายพร้อมน้ำผึ้ง<br>
  [๕๖] พระพุทธเจ้าผู้มหามุนีพระนามว่าอโนมทัสสี<br>
  ทรงพยากรณ์การถวายนั้นของข้าพเจ้าว่า<br>
  ด้วยการถวายน้ำผึ้งและน้ำมะม่วงทั้ง ๒ นี้<br>
  [๕๗] ผู้นี้จักรื่นรมย์อยู่ในเทวโลก ๕๗ กัป<br>
  ในกัปทั้งหลายที่เหลือ จักเวียนว่ายตายเกิดสลับกันไป<br>
  [๕๘] เมื่อความเจริญเต็มที่แล้ว เขาทำบาปกรรมให้สิ้นไปแล้ว<br>
  จักไม่ไปตกวินิบาตนรก เผากิเลสให้มอดไหม้ไปได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๐ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๙. สุมนเถราปทาน<br>
  [๕๙] ข้าพเจ้าเป็นผู้ที่พระผู้มีพระภาค<br>
  ผู้แสวงหาคุณอันยิ่งใหญ่ทรงฝึกแล้ว<br>
  ด้วยการฝึกอย่างสูงสุด ข้าพเจ้าผู้ละความชนะ๑<br>
  และความแพ้ได้แล้ว๒บรรลุฐานะที่ไม่หวั่นไหว<br>
  [๖๐] ในกัปที่ ๑๗๗ (นับจากกัปนี้ไป)<br>
  ได้เป็นพระเจ้าจักรพรรดิ ๑๔ ชาติ<br>
  มีพระนามว่าอัมพัฏฐชัย มีพลานุภาพมาก<br>
  [๖๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอัมพทายกเถระได้ภาษิตคาถาเหล่านี้ ด้วยประการฉะนี้<br>
  อัมพทายกเถราปทานที่ ๘ จบ</p>
<p> ๙. สุมนเถราปทาน<br>
  ประวัติในอดีตชาติของพระสุมนเถระ<br>
  (พระสุมนเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๒] ครั้งนั้น ข้าพเจ้าเป็นช่างดอกไม้ มีนามว่าสุมนะ<br>
  ได้เห็นพระพุทธเจ้าผู้ปราศจากธุลีคือกิเลส<br>
  ผู้สมควรรับเครื่องบูชาของชาวโลก<br>
  [๖๓] จึงใช้มือทั้ง ๒ ประคองดอกมะลิชั้นดี<br>
  บูชาพระพุทธเจ้าพระนามว่าสิขี ผู้เป็นเผ่าพันธุ์ของโลก<br>
  [๖๔] ด้วยการบูชาด้วยดอกไม้นี้<br>
  และด้วยการตั้งเจตนาไว้มั่น<br><br>เชิงอรรถ :<br>
  ๑ ดูเชิงอรรถข้อ ๙ หน้า ๒๐๓ ในเล่มนี้<br>
  ๒ ดูเชิงอรรถข้อ ๙ หน้า ๒๐๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๑ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๑๐. ปุปผจังโกฏิยเถราปทาน<br>
  ข้าพเจ้าจึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๖๕] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๖๖] ในกัปที่ ๒๖ (นับจากกัปนี้ไป)<br>
  ได้เป็นพระเจ้าจักรพรรดิ ๔ ชาติ<br>
  มียศยิ่งใหญ่สมบูรณ์ด้วยรัตนะ ๗ ประการ<br>
  [๖๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุมนเถระได้ภาษิตคาถาเหล่านี้ ด้วยประการฉะนี้<br>
  สุมนเถราปทานที่ ๙ จบ</p>
<p> ๑๐. ปุปผจังโกฏิยเถราปทาน<br>
  ประวัติในอดีตชาติของพระปุปผจังโกฏิยเถระ<br>
  (พระปุปผจังโกฏิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๘] พระพุทธเจ้าพระนามว่าสิขี ผู้ประเสริฐ<br>
  ทรงเป็นดุจราชสีห์ ตัวไม่ครั่นคร้าม<br>
  ดุจพญาครุฑเลิศกว่านกทั้งหลาย<br>
  ดุจพญาเสือโคร่งตัวองอาจ ดุจพญาไกรสรมีชาติสูง<br>
  [๖๙] พระองค์ผู้เป็นที่พึ่งของทั้ง ๓ โลก ไม่ทรงหวั่นไหว<br>
  ไม่ทรงพ่ายแพ้เลิศกว่าบรรดาสมณะ<br>
  ประทับนั่งมีหมู่ภิกษุห้อมล้อม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๒ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] ๑๐. ปุปผจังโกฏิยเถราปทาน<br>
  [๗๐] ข้าพระองค์นำดอกอังกาบชั้นดีใส่ไว้ในผอบ<br>
  ได้บูชาพระพุทธเจ้าประเสริฐที่สุดด้วยทั้งผอบใหญ่นั่นเอง<br>
  [๗๑] ข้าแต่พระองค์ผู้เป็นจอมแห่งเทวดาและมนุษย์<br>
  ทรงองอาจกว่านรชน<br>
  ข้าพระองค์ละความชนะและความแพ้ได้แล้ว๑<br>
  บรรลุฐานะที่ไม่หวั่นไหว๒ด้วยจิตที่เลื่อมใสนั้น<br>
  [๗๒] ในกัปที่ ๓๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๗๓] ในกัปที่ ๓๐ ถ้วน (นับจากกัปนี้ไป)<br>
  ได้เป็นพระเจ้าจักรพรรดิ ๕ ชาติ<br>
  มีพระนามว่าเทวภูติ สมบูรณ์ด้วยรัตนะ ๗ ประการ<br>
  [๗๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปุปผจังโกฏิยเถระได้ภาษิตคาถาเหล่านี้ ด้วยประการฉะนี้<br>
  ปุปผจังโกฏิยเถราปทานที่ ๑๐ จบ<br>
  สกจิตตนิยวรรคที่ ๗ จบบริบูรณ์<br><br>เชิงอรรถ :<br>
  ๑ ดูเชิงอรรถข้อ ๙ หน้า ๒๐๓ ในเล่มนี้<br>
  ๒ ดูเชิงอรรถข้อ ๙ หน้า ๒๐๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๓ }</span></p><hr><p>
  พระสุตตันตปิฎก ขุททกนิกาย อปทาน [๗. สกจิตตนิยวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. สกจิตตนิยเถราปทาน   ๒. อาโปปุปผิยเถราปทาน<br>
   ๓. ปัจจาคมนิยเถราปทาน  ๔. ปรัปปสาทกเถราปทาน<br>
   ๕. ภิสทายกเถราปทาน  ๖. สุจินติตเถราปทาน<br>
   ๗. วัตถทายกเถราปทาน  ๘. อัมพทายกเถราปทาน<br>
   ๙. สุมนเถราปทาน ๑๐. ปุปผจังโกฏิยเถราปทาน<br>
  <br>
  คาถาอันแสดงอรรถที่ท่านกล่าวไว้แล้วนับได้ ๗๑ คาถา ฉะนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๔ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๑. นาคสมาลเถราปทาน<br>
  ๘. นาคสมาลวรรค<br>
  หมวดว่าด้วยพระนาคสมาละเป็นต้น<br>
  ๑. นาคสมาลเถราปทาน<br>
  ประวัติในอดีตชาติของพระนาคสมาลเถระ<br>
  (พระนาคสมาลเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ข้าพเจ้าเก็บดอกแคฝอยไปบูชาที่พระสถูป<br>
  ของพระผู้มีพระภาคพระนามว่าสิขี<br>
  ผู้เป็นเผ่าพันธุ์ของโลก<br>
  ซึ่งมหาชนสร้างไว้ที่หนทางใหญ่ โดยเอื้อเฟื้อ<br>
  [๒] ในกัปที่ ๓๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาพระสถูป<br>
  [๓] ในกัปที่ ๑๕ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าปุปผิยะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระนาคสมาลเถระได้ภาษิตคาถาเหล่านี้ ด้วยประการฉะนี้<br>
  นาคสมาลเถราปทานที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๕ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๓. สุสัญญกเถราปทาน<br>
  ๒. ปทสัญญกเถราปทาน<br>
  ประวัติในอดีตชาติของพระปทสัญญกเถระ<br>
  (พระปทสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕] ข้าพเจ้าได้เห็นรอยพระบาทที่พระผู้มีพระภาคพระนามว่าติสสะ<br>
  ผู้เป็นเผ่าพันธุ์แห่งพระอาทิตย์ ทรงประทับไว้แล้ว<br>
  จึงเป็นผู้มีจิตร่าเริงเบิกบาน ทำจิตให้เลื่อมใสในรอยพระบาท<br>
  [๖] ในกัปที่ ๙๒ นับจากกัปนี้ไป<br>
  ข้าพเจ้าได้ความทรงจำในรอยพระบาทในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในรอยพระบาท<br>
  [๗] ในกัปที่ ๗ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าสุเมธะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทสัญญกเถระได้ภาษิตคาถาเหล่านี้ ด้วยประการฉะนี้<br>
  ปทสัญญกเถราปทานที่ ๒ จบ</p>
<p> ๓. สุสัญญกเถราปทาน<br>
  ประวัติในอดีตชาติของพระสุสัญญกเถระ<br>
  (พระสุสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๙] ข้าพเจ้าได้เห็นผ้าบังสุกุลจีวรของพระศาสดา<br>
  แขวนอยู่บนยอดไม้ จึงได้ประนมมือไปทางนั้น<br>
  ไหว้ผ้าบังสุกุลจีวร<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๖ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๔. ภิสาลุวทายกเถราปทาน<br>
  [๑๐] ในกัปที่ ๙๒ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในผ้าบังสุกุลจีวร<br>
  [๑๑] ในกัปที่ ๔ นับจากกัปนี้ไป<br>
  ได้เป็นกษัตริย์จักรพรรดิพระนามว่าทุมหระ<br>
  ทรงเป็นใหญ่ มีชัยชนะในทวีปทั้ง ๔ มีพลานุภาพมาก<br>
  [๑๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุสัญญกเถระได้ภาษิตคาถาเหล่านี้ ด้วยประการฉะนี้<br>
  สุสัญญกเถราปทานที่ ๓ จบ</p>
<p> ๔. ภิสาลุวทายกเถราปทาน<br>
  ประวัติในอดีตชาติของพระภิสาลุวทายกเถระ<br>
  (พระภิสาลุวทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๓] ข้าพเจ้าเข้าไปยังป่าใหญ่ดงทึบ อยู่ในป่า<br>
  ได้พบพระพุทธเจ้าพระนามว่าวิปัสสี ผู้สมควรรับเครื่องบูชา<br>
  [๑๔] ข้าพเจ้าจึงได้ถวายเหง้าบัว หัวมัน<br>
  และน้ำสำหรับล้างพระหัตถ์<br>
  ถวายอภิวาทพระยุคลบาทด้วยเศียรเกล้าแล้ว<br>
  บ่ายหน้าหลีกไปทางทิศเหนือ<br>
  [๑๕] ในกัปที่ ๙๑ นับจากกัปนี้ไป<br>
  ข้าพเจ้าได้ถวายเหง้าบัวและหัวมันไว้ในครั้งนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๗ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๕. เอกสัญญกเถราปทาน<br>
  จึงไม่รู้จักทุคติเลย<br>
  นี้เป็นผลแห่งบุญกรรม<br>
  [๑๖] และในกัปที่ ๓ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าภิสสัมมตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระภิสาลุวทายกเถระได้ภาษิตคาถาเหล่านี้ ด้วยประการฉะนี้<br>
  ภิสาลุวทายกเถราปทานที่ ๔ จบ<br>
  ภาณวาร ที่ ๖ จบ</p>
<p> ๕. เอกสัญญกเถราปทาน<br>
  ประวัติในอดีตชาติของพระเอกสัญญกเถระ<br>
  (พระเอกสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๘] ได้มีอัครสาวกนามว่าขัณฑะ ของพระวิปัสสีพุทธเจ้า<br>
  ผู้สมควรรับเครื่องบูชาของชาวโลก<br>
  ข้าพเจ้าถวายภิกษาทัพพีหนึ่งแก่ท่าน<br>
  [๑๙] ข้าแต่พระองค์ผู้เป็นจอมแห่งเทวดาและมนุษย์<br>
  ผู้องอาจกว่านรชน ด้วยจิตที่เลื่อมใสนั้น<br>
  จึงไม่รู้จักทุคติเลย<br>
  นี้เป็นผลแห่งการถวายภิกษาทัพพีหนึ่ง<br>
  [๒๐] ในกัปที่ ๔๐ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าวรุณ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๘ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๖. ติณสันถารทายกเถราปทาน<br>
  [๒๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเอกสัญญกเถระได้ภาษิตคาถาเหล่านี้ ด้วยประการฉะนี้<br>
  เอกสัญญกเถราปทานที่ ๕ จบ</p>
<p> ๖. ติณสันถารทายกเถราปทาน<br>
  ประวัติในอดีตชาติของพระติณสันถารทายกเถระ<br>
  (พระติณสันถารทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๒] ในที่ไม่ไกลภูเขาหิมพานต์<br>
  มีสระธรรมชาติสระใหญ่อยู่สระหนึ่ง<br>
  ดารดาษไปด้วยดอกบัวสตบงกช<br>
  เป็นที่อาศัยของนกต่าง ๆ<br>
  [๒๓] ข้าพเจ้าอาบและดื่มน้ำในสระนั้นแล้ว พักอยู่ไม่ไกล<br>
  ได้เห็นพระพุทธเจ้าผู้เลิศกว่าสมณะ เสด็จเหาะไปในอากาศ<br>
  [๒๔] พระศาสดาผู้ยอดเยี่ยมในโลก<br>
  ทรงทราบความดำริของข้าพเจ้าแล้ว เสด็จลงจากอากาศ<br>
  ประทับยืนอยู่บนแผ่นดินในขณะนั้น<br>
  [๒๕] ข้าพเจ้าได้ใช้เคียวเกี่ยวหญ้ามาถวายทำเป็นที่ประทับนั่ง<br>
  พระผู้มีพระภาคผู้เป็นใหญ่ในโลกทั้ง ๓<br>
  ทรงเป็นผู้นำ ได้ประทับนั่ง ณ ที่นั้น<br>
  [๒๖] ข้าพเจ้าทำจิตของตนให้เลื่อมใส<br>
  ได้กราบไหว้พระองค์ ทรงเป็นผู้นำสัตว์โลก<br>
  ย่อลงนั่งกระโหย่งเพ่งดูพระมหามุนี<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๑๙ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๗. สูจิทายกเถราปทาน<br>
  [๒๗] ด้วยจิตที่เลื่อมใสนั้น<br>
  ข้าพเจ้าจึงได้ไปเกิดยังสวรรค์ชั้นนิมมานรดี<br>
  จึงไม่รู้จักทุคติเลย<br>
  นี้เป็นผลแห่งการถวายเครื่องลาดหญ้า<br>
  [๒๘] ในกัปที่ ๒ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่ามิตตสัมมตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๙] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติณสันถารทายกเถระได้ภาษิตคาถาเหล่านี้ ด้วยประการฉะนี้<br>
  ติณสันถารทายกเถราปทานที่ ๖ จบ</p>
<p> ๗. สูจิทายกเถราปทาน<br>
  ประวัติในอดีตชาติของพระสูจิทายกเถระ<br>
  (พระสูจิทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๐] ในกัปที่ ๓๐,๐๐๐ (นับจากกัปนี้ไป)<br>
  ได้มีพระสัมมาสัมพุทธเจ้า ทรงเป็นผู้นำสัตว์โลก<br>
  พระนามว่าสุเมธะ ตามพระโคตร<br>
  มีพระลักษณะอันประเสริฐ ๓๒ ประการ๑<br>
  [๓๑] ข้าพเจ้าได้ถวายเข็ม ๕ เล่ม เพื่อประโยชน์แก่การเย็บจีวร<br>
  แด่พระองค์ผู้มีพระฉวีวรรณดังทองคำ<br>
  ผู้เป็นจอมแห่งเทวดาและมนุษย์ ผู้คงที่<br><br>เชิงอรรถ :<br>
  ๑ ดูเชิงอรรถหน้า ๑๔๒ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๐ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๘. ปาฏลิปุปผิยเถราปทาน<br>
  [๓๒] ด้วยการถวายเข็มนั้นนั่นแล<br>
  ญาณเป็นเครื่องเห็นแจ้งอรรถที่ละเอียดคมกล้า<br>
  เกิดขึ้นแก่ข้าพเจ้ารวดเร็วและโดยง่าย<br>
  [๓๓] กิเลสทั้งหลายข้าพเจ้าก็เผาได้แล้ว<br>
  ภพทั้งปวงข้าพเจ้าก็ถอนได้แล้ว<br>
  ข้าพเจ้าทรงร่างกายอันมีในภพสุดท้ายอยู่<br>
  ในศาสนาของพระสัมมาสัมพุทธเจ้า<br>
  [๓๔] ได้เป็นพระเจ้าจักรพรรดิ ๔ ชาติ<br>
  พระนามว่าทิปทาธิบดี<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสูจิทายกเถระได้ภาษิตคาถาเหล่านี้ ด้วยประการฉะนี้<br>
  สูจิทายกเถราปทานที่ ๗ จบ</p>
<p> ๘. ปาฏลิปุปผิยเถราปทาน<br>
  ประวัติในอดีตชาติของพระปาฏลิปุปผิยเถระ<br>
  (พระปาฏลิปุปผิยเถระ เมื่อจะประกาศประวัติในอดีตของตน จึงกล่าวว่า)<br>
  [๓๖] พระสัมมาสัมพุทธเจ้าผู้มีพระฉวีวรรณดังทองคำ<br>
  ผู้เช่นกับทองคำมีค่า มีพระลักษณะอันประเสริฐ ๓๒ ประการ<br>
  ซึ่งกำลังเสด็จไปในระหว่างร้านตลาด<br>
  [๓๗] ครั้งนั้น ข้าพเจ้าเป็นบุตรเศรษฐีสุขุมาลชาติ<br>
  ดำรงอยู่ในความสุข ได้นำดอกแคฝอยที่ห่อใส่พก<br>
  ออกบูชาพระสัมมาสัมพุทธเจ้าพระองค์นั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๑ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๙. ฐิตัญชลิยเถราปทาน<br>
  [๓๘] ข้าพเจ้ามีจิตร่าเริงเบิกบาน บูชาพระองค์ด้วยดอกไม้<br>
  นอบน้อมพระพุทธเจ้าพระนามว่าติสสะ ผู้รู้แจ้งโลก<br>
  ทรงเป็นที่พึ่ง เป็นเทพของนรชน<br>
  [๓๙] ในกัปที่ ๙๒ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกไม้<br>
  [๔๐] ในกัปที่ ๖๓ นับจากกัปนี้ไป<br>
  ได้เป็นพระเจ้าจักรพรรดิมีพระนามว่าอภิสัมมตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปาฏลิปุปผิยเถระได้ภาษิตคาถาเหล่านี้ ด้วยประการฉะนี้<br>
  ปาฏลิปุปผิยเถราปทานที่ ๘ จบ</p>
<p> ๙. ฐิตัญชลิยเถราปทาน<br>
  ประวัติในอดีตชาติของพระฐิตัญชลิยเถระ<br>
  (พระฐิตัญชลิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๒] เมื่อก่อน ข้าพเจ้าเป็นพรานเนื้ออยู่ในป่าดงทึบ<br>
  ได้เห็นพระสัมมาสัมพุทธเจ้า<br>
  ผู้มีพระลักษณะอันประเสริฐ ๓๒ ประการ ในป่านั้น<br>
  [๔๓] ณ ที่นั้น ข้าพเจ้ากระทำอัญชลีแด่พระสัมมาสัมพุทธเจ้า<br>
  ผู้ประทับนั่งอยู่บนเครื่องลาดใบไม้ประจำ ในที่ไม่ไกล<br>
  แล้วบ่ายหน้าหลีกไปทางทิศตะวันออก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๒ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๑๐. ติปทุมิยเถราปทาน<br>
  [๔๔] ลำดับนั้น อสนีบาตได้ตกลงบนกระหม่อมของข้าพเจ้า<br>
  ในครั้งนั้น เวลาใกล้ตาย ข้าพเจ้านั้นได้กระทำอัญชลีอีกครั้งหนึ่ง<br>
  [๔๕] ในกัปที่ ๙๒ นับจากกัปนี้ไป<br>
  ข้าพเจ้าได้กระทำอัญชลีไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการกระทำอัญชลี<br>
  [๔๖] ในกัปที่ ๕๔ (นัปจากกัปนี้ไป)<br>
  ได้เป็นพระเจ้าจักรพรรดิมีพระนามว่ามิคเกตุ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระฐิตัญชลียเถระได้ภาษิตคาถาเหล่านี้ ด้วยประการฉะนี้<br>
  ฐิตัญชลิยเถราปทานที่ ๙ จบ</p>
<p> ๑๐. ติปทุมิยเถราปทาน<br>
  ประวัติในอดีตชาติของพระติปทุมิยเถระ<br>
  (พระติปทุมิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๘] ครั้งนั้น พระชินเจ้าพระนามว่าปทุมุตตระ<br>
  ทรงถึงความสำเร็จแห่งธรรมทั้งปวง๑ ทรงฝึกพระองค์แล้ว<br>
  มีสาวกผู้ฝึกตนแวดล้อมแล้ว เสด็จออกจากนคร<br>
  [๔๙] ครั้งนั้น ข้าพเจ้าได้เป็นช่างดอกไม้ อยู่ในกรุงหงสวดี<br>
  ได้ถือดอกปทุม ๓ ดอก ซึ่งเป็นดอกไม้ชั้นดีเยี่ยมในกรุงนั้น<br><br>เชิงอรรถ :<br>
  ๑ ธรรมทั้งปวง หมายถึงโลกุตตรธรรม ๙ (ขุ.อป.อ. ๒/๔๘/๑๒๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๓ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๑๐. ติปทุมิยเถราปทาน<br>
  [๕๐] ข้าพเจ้าได้เห็นพระพุทธเจ้าผู้ปราศจากธุลีคือกิเลส<br>
  กำลังเสด็จสวนทางมาในระหว่างร้านตลาด<br>
  พร้อมกับการได้เห็นพระสัมมาสัมพุทธเจ้า<br>
  จึงคิดอย่างนี้ในเวลานั้นว่า<br>
  [๕๑] ประโยชน์อะไรของเรากับดอกไม้เหล่านี้<br>
  ที่เราใช้บำรุงพระราชา<br>
  เราพึงได้บ้าน คามเขต หรือทรัพย์พันหนึ่งเท่านั้น<br>
  [๕๒] เราบูชาพระพุทธเจ้า ผู้ฝึกคนที่มิได้ฝึกตน<br>
  ผู้มีความเพียร ทรงนำสุขมาให้แก่สัตว์ทั้งปวง<br>
  ทรงเป็นที่พึ่งของสัตว์โลกแล้ว จักได้ทรัพย์อันเป็นอมตะ<br>
  [๕๓] ข้าพเจ้าครั้นคิดอย่างนี้แล้ว จึงทำจิตของตนให้เลื่อมใส<br>
  จับดอกบัวแดง ๓ ดอกโยนขึ้นไปในอากาศ ในครั้งนั้น<br>
  [๕๔] พอข้าพเจ้าโยนขึ้นไป<br>
  ดอกบัวแดงเหล่านั้นก็แผ่(ขยายกลีบ)อยู่ในอากาศ<br>
  ขั้วชี้ขึ้นข้างบน ดอกย้อยลงข้างล่าง<br>
  กั้นอยู่เหนือพระเศียรในอากาศ<br>
  [๕๕] หมู่มนุษย์ที่เห็นแล้วพากันโห่ร้องเกรียวกราว<br>
  ทั้งเทวดาในอากาศก็พากันแซ่ซ้องสาธุการว่า<br>
  [๕๖] ความอัศจรรย์เกิดขึ้นแล้วในโลก<br>
  เพราะอานุภาพแห่งพระพุทธเจ้าผู้ประเสริฐที่สุด<br>
  เราทั้งหมดจักฟังธรรม อานุภาพแห่งดอกไม้<br>
  [๕๗] พระผู้มีพระภาคพระนามว่าปทุมุตตระ<br>
  ทรงรู้แจ้งโลก ผู้สมควรรับเครื่องบูชา<br>
  ประทับยืนอยู่ที่ถนนนั่นเอง ได้ตรัสพระคาถาเหล่านี้ว่า<br>
  [๕๘] เราจักพยากรณ์มาณพผู้ที่ได้บูชาพระพุทธเจ้าด้วยดอกบัวแดง<br>
  ท่านทั้งหลายจงฟังเรากล่าวเถิด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๔ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๑๐. ติปทุมิยเถราปทาน<br>
  [๕๙] มาณพนั้น จักรื่นรมย์ในเทวโลกตลอด ๓๐,๐๐๐ กัป<br>
  และจักเป็นจอมเทพครองเทวสมบัติ ๓๐ ชาติ<br>
  [๖๐] ครั้งนั้น จักมีวิมานชื่อมหาวิตถาริกะ<br>
  สูง ๓๐๐ โยชน์ กว้าง ๑๕๐ โยชน์<br>
  [๖๑] ป้อม ๔๐๐,๐๐๐ ป้อม ประกอบด้วยเรือนยอดชั้นดี<br>
  ประดับด้วยที่นอนใหญ่ ที่บุญกรรมสร้างไว้ดีแล้ว<br>
  [๖๒] นางเทพอัปสร ๑๐๐,๐๐๐ โกฏิ<br>
  ฉลาดในการฟ้อนรำ การขับร้อง<br>
  และชำนาญในการประโคม จักแวดล้อมเขา<br>
  [๖๓] ครั้งนั้น ฝนดอกไม้ทิพย์สีแดง จักตกลงในวิมานที่ประเสริฐ<br>
  ซึ่งคับคั่งด้วยหมู่เทพนารี เช่นนั้น<br>
  [๖๔] ดอกบัวแดงโตประมาณเท่าล้อ จักแขวนอยู่<br>
  ที่ตะปูฝา ที่ไม้ฟันนาค ที่บานประตู<br>
  และที่เสาระเนียด ในครั้งนั้น<br>
  [๖๕] นางเทพอัปสรทั้งหลายใช้กลีบบัวปูลาดวิมานนี้แล้ว<br>
  จักนุ่งห่มกลีบบัว<br>
  นอนกลิ้งเกลือกอยู่ภายในวิมานที่ประเสริฐซึ่งลาดด้วยกลีบบัว<br>
  [๖๖] ดอกบัวแดงล้วนเหล่านั้น แวดล้อมวิมาน<br>
  ส่งกลิ่นหอมอบอวลคล้ายกลิ่นทิพย์ฟุ้งไป<br>
  ในที่ประมาณ ๑๐๐ โยชน์โดยรอบ<br>
  [๖๗] มาณพนี้ จักเป็นพระเจ้าจักรพรรดิ ๗๕ ชาติ<br>
  จักเป็นพระเจ้าประเทศราชอันไพบูลย์นับชาติไม่ถ้วน<br>
  [๖๘] เขาได้เสวยสมบัติทั้ง ๒ แล้ว มีความสวัสดี ไม่มีอุปัทวะ<br>
  เมื่อภพสุดท้ายมาถึงแล้วจักบรรลุนิพพาน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๕ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] ๑๐. ติปทุมิยเถราปทาน<br>
  [๖๙] พระพุทธเจ้า ข้าพเจ้าได้เห็นดีแล้วหนอ<br>
  พาณิชยกรรม ข้าพเจ้าก็ประกอบแล้ว<br>
  ข้าพเจ้าใช้ดอกบัว ๓ ดอกบูชาแล้ว ได้เสวยสมบัติ ๓ ประการ<br>
  [๗๐] ดอกบัวแดงบานงดงาม จักกั้นอยู่เหนือศีรษะของข้าพเจ้า<br>
  ผู้ได้บรรลุธรรมแล้ว หลุดพ้นแล้วโดยประการทั้งปวง ในวันนี้<br>
  [๗๑] เมื่อพระศาสดาพระนามว่าปทุมุตตระ<br>
  ทรงแสดงผลกรรมของข้าพเจ้า<br>
  เหล่าสัตว์หลายร้อย หลายพันได้บรรลุธรรมแล้ว<br>
  [๗๒] ในกัปที่ ๑๐๐,๐๐๐ นับจากกัปนี้ไป<br>
  ข้าพเจ้าได้บูชาพระพุทธเจ้าไว้<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกบัว ๓ ดอก<br>
  [๗๓] กิเลสทั้งหลายข้าพเจ้าก็เผาได้แล้ว<br>
  ภพทั้งปวงข้าพเจ้าก็ถอนได้แล้ว<br>
  อาสวะทั้งปวงสิ้นไปแล้ว<br>
  บัดนี้ ภพใหม่ไม่มีอีก<br>
  [๗๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติปทุมิยเถระได้ภาษิตคาถาเหล่านี้ ด้วยประการฉะนี้<br>
  ติปทุมิยเถราปทานที่ ๑๐ จบ<br>
  นาคสมาลวรรคที่ ๘ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๖ }</span></p><hr><p>
  พระสุตตันตปิฎก ขุททกนิกาย อปทาน [๘. นาคสมาลวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. นาคสมาลเถราปทาน   ๒. ปทสัญญกเถราปทาน<br>
   ๓. สุสัญญกเถราปทาน  ๔. ภิสาลุวทายกเถราปทาน<br>
   ๕. เอกสัญญกเถราปทาน  ๖. ติณสันถารทายกเถราปทาน<br>
   ๗. สูจิทายกเถราปทาน  ๘. ปาฏลิปุปผิยเถราปทาน<br>
   ๙. ฐิตัญชลิยเถราปทาน ๑๐. ติปทุมิยเถราปทาน<br>
  <br>
  และมีคาถา ๗๕ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๗ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๑. ติมิรปุปผิยเถราปทาน<br>
  ๙. ติมิรปุปผิยวรรค<br>
  หมวดว่าด้วยพระติมิรปุปผิยะเป็นต้น<br>
  ๑. ติมิรปุปผิยเถราปทาน<br>
  ประวัติในอดีตชาติของพระติมิรปุปผิยเถระ<br>
  (พระติมิรปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ข้าพเจ้าเที่ยวไปตามกระแสน้ำ ใกล้ฝั่งแม่น้ำจันทภาคา<br>
  ได้เห็นพระสมณะ ผู้ผ่องใสไม่ขุ่นมัว ประทับนั่งอยู่<br>
  [๒] ข้าพเจ้าจึงทำจิตให้เลื่อมใสในพระสมณะนั้นแล้ว<br>
  จึงได้คิดอย่างนี้ในครั้งนั้นว่า พระผู้มีพระภาคนี้<br>
  ทรงข้ามเองแล้ว จักช่วยสรรพสัตว์ให้ข้าม(วัฏสงสาร)<br>
  ทรงฝึกตนเองแล้ว จักทรงฝึกสรรพสัตว์<br>
  [๓] ทรงเบาพระทัยเองแล้ว จักทรงช่วยสรรพสัตว์ให้เบาใจ<br>
  ทรงสงบเองแล้ว จักทรงช่วยสรรพสัตว์ให้สงบ<br>
  ทรงพ้นเองแล้ว จักทรงช่วยสรรพสัตว์ให้พ้น<br>
  ทรงสงบเย็นเองแล้ว จักทรงช่วยสรรพสัตว์ให้สงบเย็น<br>
  [๔] ข้าพเจ้าครั้นคิดอย่างนี้แล้ว ได้ถือดอกดีหมี<br>
  มาโปรยเหนือพระเศียรของพระพุทธเจ้า<br>
  ผู้แสวงหาคุณอันยิ่งใหญ่พระนามว่าสิทธัตถะ ในครั้งนั้น<br>
  [๕] ข้าพเจ้าประคองอัญชลีและทำประทักษิณพระองค์<br>
  กราบพระยุคลบาทของพระศาสดาแล้ว จึงหลีกไปยังทิศอื่น<br>
  [๖] พญาเนื้อได้เบียดเบียนข้าพเจ้า ผู้พอไปแล้วไม่นาน<br>
  ข้าพเจ้าเดินไปตามริมเหว ได้ตกลงไป(ตาย)ในเหวนั้นนั่นเอง<br>
  [๗] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๘ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๒. คตสัญญกเถราปทาน<br>
  [๘] ในกัปที่ ๕๖ (นับจากกัปนี้ไป)<br>
  ได้เป็นพระเจ้าจักรพรรดิ ๗ ชาติ พระนามว่ามหายสะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติมิรปุปผิยเถระได้ภาษิตคาถาเหล่านี้ ด้วยประการฉะนี้<br>
  ติมิรปุปผิยเถราปทานที่ ๑ จบ</p>
<p> ๒. คตสัญญกเถราปทาน<br>
  ประวัติในอดีตชาติของพระคตสัญญกเถระ<br>
  (พระคตสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๐] ข้าพเจ้ามีอายุไว้ ๗ ขวบ ก็ได้ออกบวชเป็นบรรพชิต<br>
  มีจิตผ่องใส ได้กราบพระยุคลบาทของพระศาสดา<br>
  [๑๑] ข้าพเจ้าได้โยนดอกดิน๑ ๗ ดอกไปในอากาศ<br>
  อุทิศเฉพาะพระพุทธเจ้าพระนามว่าติสสะ<br>
  ผู้ทรงพระคุณหาที่สุดมิได้ดังสาคร<br>
  [๑๒] ข้าพเจ้ามีใจร่าเริง เลื่อมใสแล้ว<br>
  บูชาหนทางที่พระสุคตเสด็จดำเนินไป<br>
  ได้ประนมมือทั้ง ๒ ของตนไหว้พระสุคต<br>
  [๑๓] ในกัปที่ ๙๒ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br><br>เชิงอรรถ :<br>
  ๑ ดอกดิน หมายถึงดอกไม้ที่เกิดในพื้นที่นา (ขุ.อป.อ. ๒/๑๐/๑๒๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๒๙ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๓. นิปันนัญชลิกเถราปทาน<br>
  [๑๔] ในกัปที่ ๘ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ พระนามว่าอัคคิสิขะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระคตสัญญกเถระได้ภาษิตคาถาเหล่านี้ ด้วยประการฉะนี้<br>
  คตสัญญกเถราปทานที่ ๒ จบ</p>
<p> ๓. นิปันนัญชลิกเถราปทาน<br>
  ประวัติในอดีตชาติของพระนิปันนัญชลิกเถระ<br>
  (พระนิปันนัญชลิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๖] ข้าพเจ้าเป็นไข้หนัก นั่งพักอยู่ที่โคนต้นไม้<br>
  ถึงอาการน่าสงสารอย่างยิ่ง อยู่ในป่าใหญ่ดงทึบ<br>
  [๑๗] พระศาสดาพระนามว่าติสสะ ทรงอาศัยความอนุเคราะห์<br>
  จึงเสด็จมาหาข้าพเจ้า ข้าพเจ้านั้นนอนอยู่<br>
  ได้ประนมมือไว้เหนือเศียรเกล้า<br>
  [๑๘] ข้าพเจ้าเป็นผู้มีจิตเลื่อมใส มีใจยินดี<br>
  ได้ถวายอภิวาทพระสัมมาสัมพุทธเจ้า ผู้สูงสุดแห่งสรรพสัตว์<br>
  แล้วได้สิ้นชีวิตในที่นั้น<br>
  [๑๙] ในกัปที่ ๙๒ นับจากกัปนี้ไป<br>
  ข้าพเจ้าได้กราบไหว้พระพุทธเจ้า ทรงเป็นบุรุษผู้สูงสุด<br>
  จึงไม่รู้จักทุคติเลย<br>
  นี้เป็นผลแห่งการกราบไหว้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๐ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๔. อโธปุปผิยเถราปทาน<br>
  [๒๐] ในกัปที่ ๕ นับจากกัปนี้ไป<br>
  ได้เป็นพระเจ้าจักรพรรดิ ๕ ชาติ พระนามว่ามหาสิขะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระนิปันนัญชลิกเถระได้ภาษิตคาถาเหล่านี้ ด้วยประการฉะนี้<br>
  นิปันนัญชลิกเถราปทานที่ ๓ จบ</p>
<p> ๔. อโธปุปผิยเถราปทาน<br>
  ประวัติในอดีตชาติของพระอโธปุปผิยเถระ<br>
  (พระอโธปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๒] ภิกษุชื่ออภิภูนั้น ได้วิชชา ๓ มีอานุภาพมาก<br>
  เป็นอัครสาวกของพระพุทธเจ้าพระนามว่าสิขี<br>
  เข้าไปยังภูเขาหิมพานต์<br>
  [๒๓] ครั้งนั้น แม้ข้าพเจ้าก็บวชเป็นฤๅษี<br>
  เป็นผู้ชำนาญในอัปปมัญญาและฤทธิ์<br>
  อาศัยอยู่ในอาศรมที่น่ารื่นรมย์ ใกล้ภูเขาหิมพานต์<br>
  [๒๔] ข้าพเจ้าปรารถนาภูเขาอย่างยิ่ง<br>
  เปรียบเหมือนนกในอากาศปรารถนาอากาศฉะนั้น<br>
  ข้าพเจ้าเก็บดอกไม้ที่เชิงภูเขาแล้วจึงมายังภูเขา<br>
  [๒๕] ข้าพเจ้าหยิบดอกไม้ ๗ ดอก<br>
  มาโปรยลงเหนือศีรษะ(ของพระเถระ)<br>
  ผู้อันพระภิกษุผู้มีความแกล้วกล้าแลดู<br>
  ก็บ่ายหน้าหลีกไปทางทิศตะวันออก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๑ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๕. รังสิสัญญกเถราปทาน<br>
  [๒๖] ข้าพเจ้าถึงอาศรมแล้ว จัดแจงที่อยู่<br>
  คอนสาแหรกบริขาร เดินไปตามระหว่างภูเขา<br>
  [๒๗] งูเหลือมเป็นสัตว์ร้ายกาจ มีกำลังมาก ได้รัดข้าพเจ้า<br>
  ข้าพเจ้าระลึกถึงบุพกรรม แล้วได้สิ้นชีวิตในที่นั้นเอง<br>
  [๒๘] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกไม้<br>
  [๒๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอโธปุปผิยเถระได้ภาษิตคาถาเหล่านี้ ด้วยประการฉะนี้<br>
  อโธปุปผิยเถราปทานที่ ๔ จบ</p>
<p> ๕. รังสิสัญญกเถราปทาน<br>
  ประวัติในอดีตชาติของพระรังสิสัญญกเถระ<br>
  (พระรังสิสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๐] เมื่อก่อน ข้าพเจ้าอาศัยอยู่ที่ภูเขาหิมพานต์<br>
  นุ่งห่มหนังสัตว์อยู่ในซอกภูเขา<br>
  [๓๑] ข้าพเจ้าได้เห็นพระสัมมาสัมพุทธเจ้า<br>
  ผู้มีพระฉวีวรรณดังทองคำ<br>
  มีพระรัศมีรุ่งเรืองดุจดวงอาทิตย์ เสด็จเข้าแนวป่า<br>
  งดงามเหมือนต้นพญาไม้สาละมีดอกบานสะพรั่ง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๒ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๖. ทุติยรังสิสัญญกเถราปทาน<br>
  [๓๒] ข้าพเจ้าจึงทำจิตให้เลื่อมใสในพระรัศมี<br>
  ของพระวิปัสสีพุทธเจ้าผู้แสวงหาคุณอันยิ่งใหญ่แล้ว<br>
  นั่งกระโหย่งประคองอัญชลีเหนือศีรษะไหว้แล้ว<br>
  [๓๓] ในกัปที่ ๙๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในรัศมี<br>
  [๓๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระรังสิสัญญกเถระได้ภาษิตคาถาเหล่านี้ ด้วยประการฉะนี้<br>
  รังสิสัญญกเถราปทานที่ ๕ จบ</p>
<p> ๖. ทุติยรังสิสัญญกเถราปทาน<br>
  ประวัติในอดีตชาติของพระทุติยรังสิสัญญกเถระ<br>
  (พระทุติยรังสิสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๕] ข้าพเจ้านุ่งผ้าเปลือกไม้ อาศัยอยู่ที่ภูเขาหิมพานต์<br>
  ขึ้นสู่ที่จงกรมแล้ว นั่งผินหน้าไปทางทิศตะวันออก<br>
  [๓๖] ข้าพเจ้าได้เห็นพระสุคตพระนามว่าผุสสะ<br>
  ผู้ยินดีในฌานทุกเมื่อ บนภูเขา<br>
  จึงประนมมือแล้วทำจิตให้เลื่อมใสในพระรัศมี<br>
  [๓๗] ในกัปที่ ๙๒ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในรัศมี<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๓ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๗. ผลทายกเถราปทาน<br>
  [๓๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระทุติยรังสิสัญญกเถระได้ภาษิตคาถาเหล่านี้ ด้วยประการ<br>
  ฉะนี้<br>
  ทุติยรังสิสัญญกเถราปทานที่ ๖ จบ</p>
<p> ๗. ผลทายกเถราปทาน<br>
  ประวัติในอดีตชาติของพระผลทายกเถระ<br>
  (พระผลทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๙] ข้าพเจ้านุ่งห่มหนังสัตว์ขรุขระ อาศัยอยู่ที่ภูเขาหิมพานต์<br>
  ได้เห็นพระชินเจ้าผู้ประเสริฐพระนามว่าผุสสะ<br>
  จึงได้ถือผลไม้ไปถวาย<br>
  [๔๐] ข้าพเจ้ามีจิตผ่องใส ได้ถวายผลไม้ใดไว้<br>
  ผลไม้นั้นก็บังเกิดแก่ข้าพเจ้า ในภพที่ข้าพเจ้าบังเกิดแล้ว<br>
  [๔๑] ในกัปที่ ๙๒ นับจากกัปนี้ไป<br>
  ข้าพเจ้าได้ถวายผลไม้ไว้<br>
  จึงไม่รู้จักทุคติเลย<br>
  นี้เป็นผลแห่งการถวายผลไม้<br>
  [๔๒] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระผลทายกเถระได้ภาษิตคาถาเหล่านี้ ด้วยประการฉะนี้<br>
  ผลทายกเถราปทานที่ ๗ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๔ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๙. โพธิสิญจกเถราปทาน<br>
  ๘. สัททสัญญกเถราปทาน<br>
  ประวัติในอดีตชาติของพระสัททสัญญกเถระ<br>
  (พระสัททสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๓] ข้าพเจ้าอยู่ ณ ที่ลาดด้วยใบไม้ ที่ภูเขาหิมพานต์<br>
  ข้าพเจ้าทำจิตให้เลื่อมใสในพระสุรเสียงของพระผู้มีพระภาค<br>
  พระนามว่าผุสสะ ซึ่งกำลังตรัสธรรมอยู่<br>
  [๔๔] ในกัปที่ ๙๒ นับจากกัปนี้ไป<br>
  ข้าพเจ้าได้ทำกรรมไว้ ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งบุญกรรม<br>
  [๔๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสัททสัญญกเถระได้ภาษิตคาถาเหล่านี้ ด้วยประการฉะนี้<br>
  สัททสัญญกเถราปทานที่ ๘ จบ</p>
<p> ๙. โพธิสิญจกเถราปทาน<br>
  ประวัติในอดีตชาติของพระโพธิสิญจกเถระ<br>
  (พระโพธิสิญจกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๖] ได้มีการฉลองต้นมหาโพธิ์<br>
  แห่งพระผู้มีพระภาคพระนามว่าวิปัสสี<br>
  ในครั้งนั้น ข้าพเจ้าบวชอยู่ จึงเข้าไปใกล้ ๆ<br>
  [๔๗] ข้าพเจ้าได้ถือดอกโกสุมและน้ำไปโปรยและรดที่ต้นโพธิ์<br>
  ด้วยกล่าวว่า พระผู้มีพระภาคทรงหลุดพ้นแล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๕ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] ๑๐. ปทุมปุปผิยเถราปทาน<br>
  จักทรงช่วยพวกเราให้หลุดพ้น<br>
  ทรงสงบเย็นแล้ว จักทรงช่วยพวกเราให้สงบเย็น<br>
  [๔๘] ในกัปที่ ๙๑ นับจากกัปนี้ไป<br>
  ข้าพเจ้าได้รดน้ำต้นโพธิ์ไว้<br>
  จึงไม่รู้จักทุคติเลย<br>
  นี้เป็นผลแห่งการรดน้ำต้นโพธิ์<br>
  [๔๙] เมื่อกัปที่ ๓๓ กำลังเป็นไปอยู่<br>
  ได้เป็นพระเจ้าจักรพรรดิ ๘ ชาติ<br>
  พระนามว่าอุทกเสจนะ ทรงเป็นใหญ่ในหมู่ชน<br>
  [๕๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระโพธิสิญจกเถระได้ภาษิตคาถาเหล่านี้ ด้วยประการฉะนี้<br>
  โพธิสิญจกเถราปทานที่ ๙ จบ</p>
<p> ๑๐. ปทุมปุปผิยเถราปทาน<br>
  ประวัติในอดีตชาติของพระปทุมปุปผิยเถระ<br>
  (พระปทุมปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๑] ข้าพเจ้าเข้าไปยังสระบัว หักดอกบัวอยู่<br>
  ได้เห็นพระสัมมาสัมพุทธเจ้าพระนามว่าผุสสะ<br>
  ผู้มีพระลักษณะอันประเสริฐ ๓๒ ประการ<br>
  [๕๒] ข้าพเจ้าจับดอกปทุมโยนขึ้นไปในอากาศ (เพื่อบูชา)<br>
  ข้าพเจ้าระลึกถึงกรรมชั่วแล้ว จึงบวชเป็นบรรพชิต<br>
  [๕๓] ข้าพเจ้าครั้นบวชแล้ว มีกายและใจอันสำรวมดี<br>
  ละวจีทุจริต ชำระอาชีวะให้หมดจด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๖ }</span></p><hr><p>
  พระสุตตันตปิฎก ขุททกนิกาย อปทาน [๙. ติมิรปุปผิยวรรค] รวมอปทานที่มีในวรรค<br>
  [๕๔] ในกัปที่ ๙๒ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๕๕] ในกัปที่ ๑๘ (นับจากกัปนี้ไป)<br>
  ได้เป็นพระเจ้าจักรพรรดิ ๑๘ ชาติ<br>
  พระนามว่าปทุมาภาส<br>
  และได้เป็นพระเจ้าแผ่นดิน ๔๘ ชาติ<br>
  [๕๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทุมปุปผิยเถระได้ภาษิตคาถาเหล่านี้ ด้วยประการฉะนี้<br>
  ปทุมปุปผิยเถราปทานที่ ๑๐ จบ<br>
  ติมิรปุปผิยวรรคที่ ๙ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. ติมิรปุปผิยเถราปทาน   ๒. คตสัญญกเถราปทาน<br>
   ๓. นิปันนัญชลิกเถราปทาน  ๔. อโธปุปผิยเถราปทาน<br>
   ๕. รังสิสัญญกเถราปทาน  ๖. ทุติยรังสิสัญญกเถราปทาน<br>
   ๗. ผลทายกเถราปทาน  ๘. สัททสัญญกเถราปทาน<br>
   ๙. โพธิสิญจกเถราปทาน ๑๐. ปทุมปุปผิยเถราปทาน<br>
  <br>
  และท่านประกาศคาถาไว้ ๕๖ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๗ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๑. สุธาปิณฑิยเถราปทาน<br>
  ๑๐. สุธาวรรค<br>
  หมวดว่าด้วยพระสุธาปิณฑิยะเป็นต้น<br>
  ๑. สุธาปิณฑิยเถราปทาน<br>
  ประวัติในอดีตชาติของพระสุธาปิณฑิยเถระ<br>
  (พระสุธาปิณฑิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] สำหรับบุคคลผู้บูชาพระพุทธเจ้า<br>
  พระปัจเจกพุทธเจ้า หรือสาวกของพระพุทธเจ้า ผู้ควรบูชา<br>
  ผู้ล่วงพ้นกิเลสเป็นเหตุเนิ่นช้า๑<br>
  ข้ามความเศร้าโศกและความร่ำไรได้แล้ว<br>
  [๒] (และ)สำหรับบุคคลผู้บูชาผู้ควรบูชาเหล่านั้น ผู้เช่นนั้น<br>
  ผู้ไม่มีภัยแต่ที่ไหน ๆ ซึ่งนิพพานแล้ว<br>
  ใคร ๆ ไม่อาจนับบุญได้ว่า บุญนี้มีประมาณเท่านี้<br>
  [๓] การที่บุคคลในโลกนี้ พึงครองความเป็นใหญ่แห่งทวีปทั้ง ๔๒<br>
  นั้นก็ยังไม่ถึงเสี้ยวที่ ๑๖ แห่งการบูชานี้เลย<br>
  [๔] ข้าพเจ้ามีใจผ่องใส<br>
  ได้ใส่ก้อนปูนขาวไว้ในระหว่างแผ่นอิฐที่พระเจดีย์<br>
  แห่งพระผู้มีพระภาคพระนามว่าสิทธัตถะ ผู้เป็นนระผู้เลิศ<br>
  [๕] ในกัปที่ ๙๔ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการปฏิสังขรณ์<br><br>เชิงอรรถ :<br>
  ๑ กิเลสเป็นเหตุเนิ่นช้าหมายถึง ตัณหา มานะ ทิฏฐิ (ที.ม.อ. ๒/๓๓๖)<br>
  ๒ ทวีปทั้ง ๔ หมายถึง ชมพูทวีป อปรโคยานทวีป อุตตรกุรุทวีป ปุพพวิเทหทวีป (ขุ.อป.อ.
  ๒/๓/๑๓๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๘ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๒. สุปีฐิยเถราปทาน<br>
  [๖] ในกัปที่ ๓๐ นับจากกัปนี้ไป<br>
  ได้เป็นพระเจ้าจักรพรรดิ ๑๓ ชาติ<br>
  พระนามว่าปฏิสังขาระ<br>
  สมบูรณ์ด้วยรัตนะ ๗ ประการ<br>
  [๗] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุธาปิณฑิยเถระได้ภาษิตคาถาเหล่านี้ ด้วยประการฉะนี้<br>
  สุธาปิณฑิยเถราปทานที่ ๑ จบ</p>
<p> ๒. สุปีฐิยเถราปทาน<br>
  ประวัติในอดีตชาติของพระสุปีฐิยเถระ<br>
  (พระสุปีฐิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘] ข้าพเจ้ามีจิตร่าเริง เบิกบานได้ถวายตั่งที่สะอาดหมดจด<br>
  แด่พระพุทธเจ้าพระนามว่าติสสะ ผู้โลกนาถ<br>
  ผู้เป็นเผ่าพันธุ์แห่งดวงอาทิตย์<br>
  [๙] ในกัปที่ ๓๘ นับจากกัปนี้ไป<br>
  ข้าพเจ้าได้เป็นพระราชาพระนามว่ามหารุจิ<br>
  มีโภคะไพบูลย์ และที่นอนมีค่ามิใช่น้อย<br>
  [๑๐] ข้าพเจ้ามีใจผ่องใส ได้ถวายตั่งแด่พระพุทธเจ้าแล้ว<br>
  เสวยผลกรรมของตน ที่ตนได้ทำไว้ดีแล้ว ในครั้งก่อน<br>
  [๑๑] ในกัปที่ ๙๒ นับจากกัปนี้ไป<br>
  ข้าพเจ้าได้ถวายตั่งไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายตั่ง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๓๙ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๓. อัฑฒเจลกเถราปทาน<br>
  [๑๒] ในกัปที่ ๓๘ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ<br>
  ชาติที่ ๑ พระนามว่ารุจิ ชาติที่ ๒ พระนามว่าอุปรุจิ<br>
  และชาติที่ ๓ พระนามว่ามหารุจิ<br>
  [๑๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุปีฐิยเถระได้ภาษิตคาถาเหล่านี้ ด้วยประการฉะนี้<br>
  สุปีฐิยเถราปทานที่ ๒ จบ</p>
<p> ๓. อัฑฒเจลกเถราปทาน<br>
  ประวัติในอดีตชาติของพระอัฑฒเจลกเถระ<br>
  (พระอัฑฒเจลกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๔] ข้าพเจ้าเป็นคนเข็ญใจ ถึงอาการน่าสงสารอย่างยิ่ง<br>
  ได้ถวายผ้าครึ่งผืนแด่พระผู้มีพระภาคพระนามว่าติสสะ<br>
  [๑๕] ข้าพเจ้าครั้นถวายผ้าครึ่งผืนแล้ว<br>
  บันเทิงอยู่ในสวรรค์ตลอด ๑ กัป<br>
  และในกัปทั้งหลายที่เหลือ ข้าพเจ้าได้ทำกุศลไว้แล้ว<br>
  [๑๖] ในกัปที่ ๙๒ นับจากกัปนี้ไป<br>
  ข้าพเจ้าได้ถวายผ้าไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายผ้า<br>
  [๑๗] ในกัปที่ ๕๑ (นัปจากกัปนี้ไป)<br>
  ได้เป็นกษัตริย์ผู้จักรพรรดิ<br>
  พระนามว่าสมันตาโอทนะ เป็นใหญ่ในหมู่ชน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๐ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๔. สูจิทายกเถราปทาน<br>
  [๑๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอัฑฒเจลกเถระได้ภาษิตคาถาเหล่านี้ ด้วยประการฉะนี้<br>
  อัฑฒเจลกเถราปทานที่ ๓ จบ</p>
<p> ๔. สูจิทายกเถราปทาน<br>
  ประวัติในอดีตชาติของพระสูจิทายกเถระ<br>
  (พระสูจิทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๙] เมื่อก่อนข้าพเจ้าได้เป็นช่างทองอยู่ในกรุงพันธุมา<br>
  ซึ่งเป็นกรุงที่ล้ำเลิศ ข้าพเจ้าได้ถวายเข็ม<br>
  แด่พระพุทธเจ้าพระนามว่าวิปัสสี ผู้แสวงหาคุณอันยิ่งใหญ่<br>
  [๒๐] ญาณของข้าพเจ้าเสมอด้วยเพชรล้ำค่า เป็นเช่นนั้นเพราะกรรม<br>
  ข้าพเจ้าเป็นผู้ปราศจากราคะ<br>
  หลุดพ้นอย่างวิเศษ บรรลุความสิ้นอาสวะ<br>
  [๒๑] ข้าพเจ้าค้นคว้าภพทั้งที่เป็นอดีต ปัจจุบัน<br>
  และอนาคตทั้งปวงได้ด้วยญาณ<br>
  นี้เป็นผลแห่งการถวายเข็ม<br>
  [๒๒] ในกัปที่ ๙๑ นับจากกัปนี้ไป<br>
  ได้เป็นพระเจ้าจักรพรรดิ ๗ ชาติ พระนามว่าวชิระ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสูจิทายกเถระได้ภาษิตคาถาเหล่านี้ ด้วยประการฉะนี้<br>
  สูจิทายกเถราปทานที่ ๔ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๑ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๕. คันธมาลิยเถราปทาน<br>
  ๕. คันธมาลิยเถราปทาน<br>
  ประวัติในอดีตชาติของพระคันธมาลิยเถระ<br>
  (พระคันธมาลิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๔] ข้าพเจ้าได้ทำสถูปไม้หอมปกคลุมด้วยดอกมะลิ<br>
  ทำให้สมควรแด่พระผู้มีพระภาคพุทธเจ้าพระนามว่าสิทธัตถะ<br>
  [๒๕] พระพุทธเจ้าผู้ทรงเป็นผู้นำชั้นเลิศของโลก<br>
  เช่นกับทองคำที่ล้ำค่า ทรงรุ่งเรืองดุจต้นราชพฤกษ์<br>
  ดุจแท่นบูชาไฟอันสว่างเจิดจ้า<br>
  [๒๖] ผู้ประเสริฐดุจพญาเสือโคร่งตัวองอาจ<br>
  ดุจพญาไกรสรผู้มีชาติสูง<br>
  ผู้เลิศกว่าสมณะทั้งหลาย ผู้ประทับนั่งมีหมู่ภิกษุห้อมล้อม<br>
  [๒๗] ข้าพเจ้ากราบพระยุคลบาทของพระศาสดาแล้ว<br>
  บ่ายหน้าหลีกไปทางทิศเหนือ<br>
  ในกัปที่ ๙๔ นับจากกัปนี้ไป<br>
  ข้าพเจ้าได้ถวายของหอมและดอกไม้ไว้<br>
  [๒๘] ด้วยผลแห่งสักการะที่ทำไว้ในพระพุทธเจ้าโดยพิเศษ<br>
  ข้าพเจ้าจึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๒๙] ในกัปที่ ๓๙ (นัปจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  มีนามเหมือนกันว่าเทพคันธะ<br>
  [๓๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระคันธมาลิยเถระได้ภาษิตคาถาเหล่านี้ ด้วยประการฉะนี้<br>
  คันธมาลิยเถราปทานที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๒ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๖. ติปุปผิยเถราปทาน<br>
  ๖. ติปุปผิยเถราปทาน<br>
  ประวัติในอดีตชาติของพระติปุปผิยเถระ<br>
  (พระติปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๑] เมื่อก่อน ข้าพเจ้าเป็นพรานเนื้ออาศัยอยู่ในป่าใหญ่ดงทึบ<br>
  เห็นต้นแคฝอยมีใบเขียวสด จึงโปรยดอกไม้ ๓ ดอกบูชา<br>
  (ซึ่งเป็นต้นไม้เป็นที่ตรัสรู้ของพระผู้มีพระภาคพระนามว่าวิปัสสี)<br>
  [๓๒] ครั้งนั้น ข้าพเจ้าเก็บใบแคฝอยแห้งไปทิ้งในภายนอกแล้ว<br>
  อภิวาทต้นแคฝอย เหมือนอภิวาทพระสัมมาสัมพุทธเจ้า<br>
  ผู้หมดจดทั้งภายในและภายนอก ผู้หลุดพ้นแล้วไม่มีอาสวะ<br>
  [๓๓] ทรงเป็นผู้นำของโลกพระนามว่าวิปัสสี<br>
  เฉพาะพระพักตร์แล้ว ก็สิ้นชีวิต ณ ที่นั้น<br>
  [๓๔] ในกัปที่ ๙๑ นับจากกัปนี้ไป<br>
  ข้าพเจ้าได้บูชาต้นโพธิ์ไว้<br>
  จึงไม่รู้จักทุคติเลย<br>
  นี้เป็นผลแห่งการบูชาต้นโพธิ์<br>
  [๓๕] ในกัปที่ ๓๐ นับจากกัปนี้ไป<br>
  ได้เป็นพระเจ้าจักรพรรดิ ๑๓ ชาติ<br>
  พระนามว่าสมันตปาสาทิกะ มีพลานุภาพมาก<br>
  [๓๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติปุปผิยเถระได้ภาษิตคาถาเหล่านี้ ด้วยประการฉะนี้<br>
  ติปุปผิยเถราปทานที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๓ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๗. มธุปิณฑิกเถราปทาน<br>
  ๗. มธุปิณฑิกเถราปทาน<br>
  ประวัติในอดีตชาติของพระมธุปิณฑิกเถระ<br>
  (พระมธุปิณฑิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๗] ในป่าใหญ่ดงทึบที่เงียบสงัดไม่มีเสียงอื้ออึง<br>
  ข้าพเจ้าเห็นพระผู้มีพระภาคพระนามว่าสิทธัตถะ<br>
  ผู้ประเสริฐกว่าฤๅษีทั้งหลาย ผู้สมควรรับเครื่องบูชา<br>
  [๓๘] ผู้ดับกิเลสแล้ว ทรงเป็นมหานาค องอาจดุจม้าอาชาไนย<br>
  รุ่งโรจน์ดังดาวประกายพรึก ซึ่งหมู่เทวดาและมนุษย์นมัสการแล้ว<br>
  [๓๙] ข้าพเจ้ามีความปลื้มใจเป็นอันมาก<br>
  ญาณได้เกิดขึ้นในขณะนั้น ข้าพเจ้าได้ถวายน้ำผึ้ง<br>
  แด่พระศาสดาผู้เสด็จออกจากสมาธิแล้ว<br>
  [๔๐] มีจิตผ่องใสจึงหมอบกราบพระยุคลบาทของพระผู้มีพระภาค<br>
  พระนามว่าสิทธัตถะแล้ว บ่ายหน้าหลีกไปทางทิศตะวันออก<br>
  ในกัปที่ ๓๔ (นับจากกัปนี้ไป)<br>
  ข้าพเจ้าได้เป็นพระราชามีนามว่าสุทัสสนะ<br>
  [๔๑] ครั้งนั้น น้ำผึ้งไหลออกจากเหง้าบัวลงในโภชนาหารของข้าพเจ้า<br>
  ฝนน้ำผึ้งตกลงแล้ว<br>
  นี้เป็นผลแห่งบุพกรรม<br>
  [๔๒] ในกัปที่ ๙๔ นับจากกัปนี้ไป<br>
  ข้าพเจ้าได้ถวายน้ำผึ้งไว้ครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายน้ำผึ้ง<br>
  [๔๓] ในกัปที่ ๓๔ นับจากกัปนี้ไป<br>
  ได้เป็นพระเจ้าจักรพรรดิ ๔ ชาติ<br>
  มีนามเหมือนกันว่าสุทัสสนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๔ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๘. เสนาสนทายกเถราปทาน<br>
  [๔๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมธุปิณฑิกเถระได้ภาษิตคาถาเหล่านี้ ด้วยประการฉะนี้<br>
  มธุปิณฑิกเถราปทานที่ ๗ จบ</p>
<p> ๘. เสนาสนทายกเถราปทาน<br>
  ประวัติในอดีตชาติของพระเสนาสนทายกเถระ<br>
  (พระเสนาสนทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๕] ข้าพเจ้าได้ถวายเครื่องลาดใบไม้<br>
  แด่พระผู้มีพระภาคพระนามว่าสิทธัตถะ<br>
  และได้โปรยดอกโกสุมกระทำให้เป็นอุปการะ(ฝา)โดยรอบ<br>
  [๔๖] ข้าพเจ้าได้ใช้สอยห้องที่น่ารื่นรมย์มีค่ามากในปราสาท<br>
  ดอกไม้มีค่ามากได้ตกลงบนที่นอนของข้าพเจ้า<br>
  [๔๗] ข้าพเจ้านอนบนที่นอนอันวิจิตรซึ่งลาดด้วยดอกไม้<br>
  และฝนดอกไม้ตกลงบนที่นอนของข้าพเจ้าในขณะนั้น<br>
  [๔๘] ในกัปที่ ๙๔ นับจากกัปนี้ไป<br>
  ข้าพเจ้าได้ถวายเครื่องลาดใบไม้ไว้<br>
  จึงไม่รู้จักทุคติเลย<br>
  นี้เป็นผลแห่งการถวายเครื่องลาด<br>
  [๔๙] ในกัปที่ ๕ นับจากกัปนี้ไป<br>
  ได้เกิดเป็นพระเจ้าจักรพรรดิ ๗ พระองค์<br>
  พระนามว่าฐิตาสันถารกะ<br>
  ทรงเป็นใหญ่ในหมู่ชน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๕ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๙. เวยยาวัจจกเถราปทาน<br>
  [๕๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเสนาสนทายกเถระได้ภาษิตคาถาเหล่านี้ ด้วยประการ<br>
  ฉะนี้<br>
  เสนาสนทายกเถราปทานที่ ๘ จบ</p>
<p> ๙. เวยยาวัจจกเถราปทาน<br>
  ประวัติในอดีตชาติของพระเวยยาวัจจกเถระ<br>
  (พระเวยยาวัจจกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๑] ได้มีการประชุมใหญ่แห่งพระผู้มีพระภาคพระนามว่าวิปัสสี<br>
  ข้าพเจ้าได้เป็นไวยาวัจกร ขวนขวายในกิจทุกอย่าง<br>
  [๕๒] ข้าพเจ้าไม่มีไทยธรรมที่จะถวาย<br>
  แด่พระสุคตผู้แสวงหาคุณอันยิ่งใหญ่<br>
  มีจิตผ่องใส ได้อภิวาทพระยุคลบาทของพระศาสดา<br>
  [๕๓] ในกัปที่ ๙๑ นับจากกัปนี้ไป<br>
  ข้าพเจ้าได้ทำความขวนขวายไว้<br>
  จึงไม่รู้จักทุคติเลย<br>
  นี้เป็นผลแห่งความขวนขวาย<br>
  [๕๔] ในกัปที่ ๘ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสุจินติยะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๕] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเวยยาวัจจกเถระได้ภาษิตคาถาเหล่านี้ ด้วยประการฉะนี้<br>
  เวยยาวัจจกเถราปทานที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๖ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] ๑๐. พุทธุปัฏฐากเถราปทาน<br>
  ๑๐. พุทธุปัฏฐากเถราปทาน<br>
  ประวัติในอดีตชาติของพระพุทธุปัฏฐากเถระ<br>
  (พระพุทธุปัฏฐากเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๖] ข้าพเจ้าได้เป่าสังข์บูชาพระผู้มีพระภาคพระนามว่าวิปัสสี<br>
  เป็นผู้ขวนขวายบำรุงพระสุคต<br>
  ผู้แสวงหาคุณอันยิ่งใหญ่ เป็นนิตย์<br>
  [๕๗] ท่านจงดูผลการบำรุงพระผู้มีพระภาค<br>
  ผู้ทรงเป็นที่พึ่งของสัตว์โลก ผู้คงที่<br>
  เครื่องดนตรี ๖๐,๐๐๐ ชิ้นแวดล้อมข้าพเจ้าทุกเมื่อ<br>
  [๕๘] ในกัปที่ ๙๑ นับจากกัปนี้ไป<br>
  ข้าพเจ้าได้บำรุงพระผู้มีพระภาค<br>
  ผู้แสวงหาคุณอันยิ่งใหญ่ไว้<br>
  จึงไม่รู้จักทุคติเลย<br>
  นี้เป็นผลแห่งการบำรุง<br>
  [๕๙] ในกัปที่ ๙๔ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่ามหานิโฆษ มีพลานุภาพมาก<br>
  [๖๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระพุทธุปัฏฐากเถระได้ภาษิตคาถาเหล่านี้ ด้วยประการฉะนี้<br>
  พุทธุปัฏฐากเถราปทานที่ ๑๐ จบ<br>
  สุธาวรรคที่ ๑๐ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๗ }</span></p><hr><p>
  พระสุตตันตปิฎก ขุททกนิกาย อปทาน [๑๐. สุธาวรรค] รวมอปทานที่มีในวรรค รวมวรรคได้
    ๑๐ วรรค<br>
  รวมอปทานที่มีในวรรคนี้ คือ<br>
  <br>
   ๑. สุธาปิณฑิยเถราปทาน   ๒. สุปีฐิยเถราปทาน<br>
   ๓. อัฑฒเจลกเถราปทาน  ๔. สูจิทายกเถราปทาน<br>
   ๕. คันธมาลิยเถราปทาน  ๖. ติปุปผิยเถราปทาน<br>
   ๗. มธุปิณฑิกเถราปทาน  ๘. เสนาสนทายกเถราปทาน<br>
   ๙. เวยยาวัจจกเถราปทาน ๑๐. พุทธุปัฏฐากเถราปทาน<br>
   <br>
  ในวรรคนี้ท่านประกาศคาถาไว้ ๖๐ คาถาบริบูรณ์</p>
<p> อนึ่ง รวมวรรคได้ ๑๐ วรรค คือ<br>
<br>
   ๑. พุทธวรรค   ๒. สีหาสนิยวรรค<br>
   ๓. สุภูติวรรค  ๔. กุณฑธานวรรค<br>
   ๕. อุปาลิวรรค  ๖. วีชนีวรรค<br>
   ๗. สกจิตตนิยวรรค  ๘. นาคสมาลวรรค<br>
   ๙. ติมิรปุปผิยวรรค ๑๐. สุธาวรรค<br>
  <br>
  รวมคาถาได้ ๑,๔๕๕ คาถา<br>
  หมวด ๑๐ แห่งวรรคมีพุทธวรรคเป็นต้น จบ<br>
  ๑๐๐ เรื่อง หมวดที่ ๑ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๘ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๑. ภิกขทายกเถราปทาน<br>
  ๑๑. ภิกขทายิวรรค<br>
  หมวดว่าด้วยพระภิกขทายิเป็นต้น<br>
  ๑. ภิกขทายกเถราปทาน<br>
  ประวัติในอดีตชาติของพระภิกขทายกเถระ<br>
  (พระภิกขทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] พระสัมมาสัมพุทธเจ้า ผู้มีพระฉวีวรรณดังทองคำ<br>
  ผู้สมควรรับเครื่องบูชา เสด็จออกจากป่าใหญ่<br>
  คือตัณหาเครื่องร้อยรัดมาสู่ความดับ(นิพพาน)<br>
  [๒] ข้าพเจ้าได้เห็นแล้วจึงได้มอบถวายภิกษาทัพพีหนึ่ง<br>
  แด่พระพุทธเจ้าพระนามว่าสิทธัตถะ<br>
  ผู้แสวงหาคุณอันยิ่งใหญ่<br>
  สงบระงับด้วยปัญญา มีความเพียรมาก เป็นผู้คงที่<br>
  [๓] ข้าพเจ้าเกิดความปลื้มใจเป็นอย่างมากในพระพุทธเจ้า<br>
  ผู้เป็นเผ่าพันธุ์แห่งพระอาทิตย์<br>
  ทรงช่วยมหาชนผู้ตามเสด็จพระยุคลบาทให้สงบเย็น<br>
  [๔] ในกัปที่ ๙๔ นับจากกัปนี้ไป<br>
  ข้าพเจ้าได้ถวายทานไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายภิกษา<br>
  [๕] ในกัปที่ ๘๗ นับจากกัปนี้ไป<br>
  ได้เป็นพระเจ้าจักรพรรดิ ๗ ชาติ<br>
  มีพระนามว่ามหาเรณุ<br>
  สมบูรณ์ด้วยรัตนะ ๗ ประการ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๔๙ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๒. ญาณสัญญิกเถราปทาน<br>
  [๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระภิกขทายกเถระได้ภาษิตคาถาเหล่านี้ ด้วยประการฉะนี้<br>
  ภิกขทายกเถราปทานที่ ๑ จบ</p>
<p> ๒. ญาณสัญญิกเถราปทาน<br>
  ประวัติในอดีตชาติของพระญาณสัญญิกเถระ<br>
  (พระญาณสัญญิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗] พระสัมมาสัมพุทธเจ้า ผู้มีพระฉวีวรรณดังทองคำ<br>
  ดุจม้าอาชาไนยตัวองอาจ ผู้แสวงหาคุณอันยิ่งใหญ่<br>
  ดุจช้างมาตังคะตกมัน ๓ แห่ง<br>
  [๘] ทรงทำทิศทั้งปวงให้สว่างไสว ดุจดวงจันทร์ในวันเพ็ญ<br>
  เป็นผู้เจริญที่สุดในโลก กำลังเสด็จดำเนินอยู่บนถนน<br>
  [๙] ข้าพเจ้าได้เห็นแล้วจึงทำจิตให้เลื่อมใสในพระญาณแล้ว<br>
  ประคองอัญชลี มีจิตเลื่อมใส มีใจยินดี<br>
  ถวายอภิวาทพระสัมมาสัมพุทธเจ้าพระนามว่าสิทธัตถะ<br>
  [๑๐] ในกัปที่ ๙๔ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในพระญาณ<br>
  [๑๑] ในกัปที่ ๗๓ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ พระนามว่านรุตตมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๐ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๓. อุปปลหัตถิยเถราปทาน<br>
  [๑๒] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระญาณสัญญิกเถระได้ภาษิตคาถาเหล่านี้ ด้วยประการฉะนี้<br>
  ญาณสัญญิกเถราปทานที่ ๒ จบ</p>
<p> ๓. อุปปลหัตถิยเถราปทาน<br>
  ประวัติในอดีตชาติของพระอุปปลหัตถิยเถระ<br>
  (พระอุปปลหัตถิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๓] ครั้งนั้น ข้าพเจ้าเป็นช่างดอกไม้อาศัยอยู่ในติวรานคร<br>
  ได้เห็นพระพุทธเจ้าพระนามว่าสิทธัตถะ<br>
  ผู้ปราศจากธุลีคือกิเลส ที่ชาวโลกบูชาแล้ว<br>
  [๑๔] จึงมีจิตเลื่อมใส มีใจยินดี<br>
  ได้ถวายดอกไม้(ดอกอุบล)กำหนึ่ง<br>
  เพราะอำนาจแห่งกรรมนั้น ข้าพเจ้าอุบัติในภพใด ๆ<br>
  [๑๕] ในภพนั้น ๆ ข้าพเจ้าเสวยผลที่น่าปรารถนา<br>
  ที่ตนทำไว้ดีแล้วในปางก่อน แวดล้อมด้วยดอกไม้อย่างดี<br>
  นี้เป็นผลแห่งการถวายดอกไม้<br>
  [๑๖] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๑๗] เว้นกัปปัจจุบัน นับถอยหลังไป ๙๔ กัป ในครั้งนั้น<br>
  ได้เป็นพระราชา ๕๐๐ ชาติ มีพระนามว่านัชชุปมะ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๑ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๔. ปทปูชกเถราปทาน<br>
  [๑๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอุปปลหัตถิยเถระได้ภาษิตคาถาเหล่านี้ ด้วยประการฉะนี้<br>
  อุปปลหัตถิยเถราปทานที่ ๓ จบ</p>
<p> ๔. ปทปูชกเถราปทาน<br>
  ประวัติในอดีตชาติของพระปทปูชกเถระ<br>
  (พระปทปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๙] ข้าพเจ้าได้ถวายดอกมะลิแด่พระผู้มีพระภาคพระนามว่าสิทธัตถะ<br>
  และข้าพเจ้ามีจิตร่าเริง จึงโปรยดอกมะลิ ๗ ดอก<br>
  ลงที่พระยุคลบาท ด้วยความยินดี<br>
  [๒๐] ด้วยผลกรรมนั้น ในวันนี้<br>
  ข้าพเจ้าจึงใหญ่เหนือนรชนและเทวดา<br>
  ทรงร่างกายอันมีในภพสุดท้ายอยู่<br>
  ในศาสนาของพระสัมมาสัมพุทธเจ้า<br>
  [๒๑] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกไม้<br>
  [๒๒] ในกัปที่ ๕ นับจากกัปนี้ไป<br>
  ได้เป็นพระเจ้าจักรพรรดิ ๑๓ ชาติ<br>
  มีพระนามว่าสมันตคันธะ<br>
  ครองแผ่นดิน มีทวีปทั้ง ๔ เป็นขอบเขต เป็นใหญ่ในหมู่ชน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๒ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๕. มุฏฐิปุปผิยเถราปทาน<br>
  [๒๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทปูชกเถระได้ภาษิตคาถาเหล่านี้ ด้วยประการฉะนี้<br>
  ปทปูชกเถราปทานที่ ๔ จบ</p>
<p> ๕. มุฏฐิปุปผิยเถราปทาน<br>
  ประวัติในอดีตชาติของพระมุฏฐิปุปผิยเถระ<br>
  (พระมุฏฐิปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๔] ครั้งนั้น ข้าพเจ้าเป็นช่างดอกไม้ มีชื่อว่าสุทัสสนะ<br>
  ได้เห็นพระพุทธเจ้าผู้ปราศจากธุลีคือกิเลส<br>
  ผู้เจริญที่สุดในโลก ทรงองอาจกว่านรชน<br>
  [๒๕] ข้าพเจ้ามีใจยินดี ถือดอกมะลิไปบูชา<br>
  พระผู้มีพระภาคพระนามว่าปทุมุตตระ<br>
  ผู้มีพระจักษุบริสุทธิ์ ทรงบรรลุทิพยจักษุ<br>
  [๒๖] ด้วยการบูชาพระพุทธเจ้านี้ และด้วยการตั้งจิตไว้มั่น<br>
  ข้าพเจ้าจึงไม่ไปเกิดยังทุคติเลยตลอด ๑๐๐,๐๐๐ กัป<br>
  [๒๗] ในกัปที่ ๓๖ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าเทพอุตตระ มีพลานุภาพมาก<br>
  [๒๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมุฏฐิปุปผิยเถระได้ภาษิตคาถาเหล่านี้ ด้วยประการฉะนี้<br>
  มุฏฐิปุปผิยเถราปทานที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๓ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๖. อุทกปูชกเถราปทาน<br>
  ๖. อุทกปูชกเถราปทาน<br>
  ประวัติในอดีตชาติของพระอุทกปูชกเถระ<br>
  (พระอุทกปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๙] พระสัมมาสัมพุทธเจ้า ผู้มีพระฉวีวรรณดังทองคำ<br>
  รุ่งเรืองดังเปลวไฟ<br>
  ดังถ่านบูชาไฟอันสว่างเจิดจ้า<br>
  กำลังเสด็จเหาะไปในอากาศ<br>
  [๓๐] ข้าพเจ้าได้เห็นแล้วจึงใช้ฝ่ามือกอบน้ำ แล้วซัดขึ้นไปในอากาศ<br>
  พระพุทธเจ้าผู้ทรงมีความเพียรมาก<br>
  มีพระกรุณาในข้าพเจ้า ทรงรับไว้แล้ว<br>
  [๓๑] พระศาสดาพระนามว่าปทุมุตตระ ประทับยืนอยู่ในอากาศ<br>
  ทรงทราบความดำริของข้าพเจ้าแล้ว<br>
  ได้ตรัสพระคาถาเหล่านี้ว่า<br>
  [๓๒] ด้วยผลแห่งการถวายน้ำ และด้วยการเกิดปีตินี้<br>
  ใน ๑๐๐,๐๐๐ กัป เขาจะไม่ไปเกิดยังทุคติเลย<br>
  [๓๓] ข้าแต่พระองค์ผู้เป็นจอมแห่งเทวดาและมนุษย์<br>
  ผู้เจริญที่สุดในโลก ทรงองอาจกว่านรชน<br>
  ด้วยผลกรรมนั้น ข้าพระองค์ละความชนะและความแพ้ได้แล้ว๑<br>
  บรรลุฐานะที่ไม่หวั่นไหว๒<br>
  [๓๔] ในกัปที่ ๑๖๕ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ มีพระนามว่าสหัสสราช<br>
  ครอบครองแผ่นดิน มีทวีปทั้ง ๔ เป็นขอบเขต เป็นใหญ่ในหมู่ชน<br><br>เชิงอรรถ :<br>
  ๑ ดูเชิงอรรถข้อ ๙ หน้า ๒๐๓ ในเล่มนี้<br>
  ๒ ดูเชิงอรรถข้อ ๙ หน้า ๒๐๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๔ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๗. นฬมาลิยเถราปทาน<br>
  [๓๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอุทกปูชกเถระได้ภาษิตคาถาเหล่านี้ ด้วยประการฉะนี้<br>
  อุทกปูชกเถราปทานที่ ๖ จบ</p>
<p> ๗. นฬมาลิยเถราปทาน<br>
  ประวัติในอดีตชาติของพระนฬมาลิยเถระ<br>
  (พระนฬมาลิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๖] เมื่อพระพุทธเจ้าพระนามว่าปทุมุตตระ ผู้เจริญที่สุดในโลก<br>
  ผู้คงที่ ผู้สงบระงับ ประทับนั่งบนเครื่องลาดหญ้า<br>
  [๓๗] ข้าพเจ้านำดอกอ้อมาผูกเป็นพัดแล้ว<br>
  เข้าไปถวายงานพัดพระพุทธเจ้า<br>
  ผู้เป็นจอมแห่งเทวดาและมนุษย์ ผู้คงที่<br>
  [๓๘] พระสัพพัญญูพุทธเจ้า ทรงเป็นผู้นำสัตว์โลก<br>
  ทรงรับพัดแล้ว ทรงทราบความคิดของข้าพเจ้า<br>
  ได้ตรัสพระคาถานี้ว่า<br>
  [๓๙] กายของเราสงบเย็น ความเร่าร้อนก็ไม่มี ฉันใด<br>
  จิตของท่านจงหลุดพ้นจากไฟทั้ง ๓ กอง ฉันนั้น<br>
  [๔๐] เทวดาบางเหล่าที่อาศัยต้นไม้อยู่<br>
  ก็มาประชุมกันทั้งหมด ด้วยหวังว่า<br>
  พวกเราจักได้ฟังพระพุทธพจน์ที่จะทำผู้ถวายงานพัดให้ร่าเริง<br>
  [๔๑] พระผู้มีพระภาค ประทับนั่งอยู่ ณ ที่นั้น<br>
  มีหมู่เทวดาห้อมล้อม เมื่อจะให้ผู้ถวายงานพัดร่าเริง<br>
  จึงได้ตรัสพระคาถาเหล่านี้ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๕ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๘. อาสนุปัฏฐายกเถราปทาน<br>
  [๔๒] ด้วยการถวายงานพัดนี้และด้วยการตั้งจิตไว้มั่น<br>
  ผู้นี้จักเป็นพระเจ้าจักรพรรดิมีพระนามว่าสุพพตะ ตามพระโคตร<br>
  [๔๓] ด้วยผลกรรมที่เหลือนั้น ผู้นี้ถูกกุศลมูลตักเตือนแล้ว<br>
  จักเป็นพระเจ้าจักรพรรดิมีพระนามว่ามาลุตะ ตามพระโคตร<br>
  [๔๔] ด้วยการถวายงานพัดนี้และด้วยความยกย่องนับถืออย่างไพบูลย์<br>
  ใน ๑๐๐,๐๐๐ กัป ผู้นี้จะไม่ไปเกิดยังทุคติเลย<br>
  [๔๕] ในกัปที่ ๓๐,๐๐๐ (นับจากกัปนี้ไป)<br>
  จักเป็นพระเจ้าจักรพรรดิ ๓๘ ชาติ พระนามว่าสุพพตะ<br>
  ในกัปที่ ๑,๐๒๙ (นับจากกัปนี้ไป)<br>
  จักเป็นพระเจ้าจักรพรรดิ ๘ พระองค์ พระนามว่ามาลุตะ<br>
  [๔๖] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระนฬมาลิยเถระได้ภาษิตคาถาเหล่านี้ ด้วยประการฉะนี้<br>
  นฬมาลิยเถราปทานที่ ๗ จบ<br>
  ภาณวารที่ ๗ จบ</p>
<p> ๘. อาสนุปัฏฐายกเถราปทาน<br>
  ประวัติในอดีตชาติของพระอาสนุปัฏฐายกเถระ<br>
  (พระอาสนุปัฏฐายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๗] ข้าพเจ้าเข้าป่าดงทึบที่เงียบสงัดไม่มีเสียงอื้ออึง<br>
  ได้ถวายพระแท่นสีหาสน์<br>
  แด่พระผู้มีพระภาคพระนามว่าอัตถทัสสี ผู้คงที่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๖ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๙. พิฬาลิทายกเถราปทาน<br>
  [๔๘] ข้าพเจ้าถือดอกไม้กำหนึ่ง แล้วทำประทักษิณพระองค์<br>
  เข้าไปเฝ้าพระศาสดาแล้ว บ่ายหน้าหลีกไปทางทิศเหนือ<br>
  [๔๙] ข้าแต่พระองค์ผู้เป็นจอมแห่งเทวดาและมนุษย์<br>
  ผู้เจริญที่สุดในโลก ทรงองอาจกว่านรชน<br>
  ด้วยผลกรรมนั้น ข้าพระองค์ทำตนให้ดับสนิทได้<br>
  ภพทั้งปวงข้าพระองค์ก็ถอนได้แล้ว<br>
  [๕๐] ในกัป ๑๑๘ (นับจากกัปนี้ไป)<br>
  ข้าพระองค์ได้ถวายทานไว้ครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายพระแท่นสีหาสน์<br>
  [๕๑] ในกัปที่ ๑๐๗ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าสันนิพพาปกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๒] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอาสนุปัฏฐายกเถระได้ภาษิตคาถาเหล่านี้ ด้วยประการ<br>
  ฉะนี้<br>
  อาสนุปัฏฐายกเถราปทานที่ ๘ จบ</p>
<p> ๙. พิฬาลิทายกเถราปทาน<br>
  ประวัติในอดีตชาติของพระพิฬาลิทายกเถระ<br>
  (พระพิฬาลิทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๓] ครั้งนั้น ข้าพเจ้าอยู่ ณ ที่อยู่ซึ่งมุงบังด้วยใบไม้<br>
  ในที่ไม่ไกลภูเขาหิมพานต์<br>
  ข้าพเจ้าหิวอาหารแต่ก็นอนเสีย<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๗ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๙. พิฬาลิทายกเถราปทาน<br>
  [๕๔] ข้าพเจ้าขุดหัวมัน มันอ้อน มันมือเสือ หอม กระเทียม<br>
  เก็บผลกระเบา ผลรกฟ้า มะตูม นำมาตระเตรียมไว้<br>
  [๕๕] พระผู้มีพระภาคพระนามว่าปทุมุตตระ<br>
  ผู้ทรงรู้แจ้งโลก ผู้สมควรรับเครื่องบูชา<br>
  ทรงทราบความดำริของข้าพเจ้า<br>
  จึงเสด็จมายังสำนักของข้าพเจ้า<br>
  [๕๖] ข้าพเจ้าได้เห็นพระองค์ผู้มหานาค ผู้เป็นเทพยิ่งกว่าเทพ<br>
  ทรงองอาจกว่านรชน เสด็จมาใกล้แล้ว<br>
  จึงหยิบมันมือเสือมาใส่ลงในบาตร<br>
  [๕๗] ครั้งนั้น พระผู้มีพระภาคผู้สัพพัญญู ทรงมีความเพียรมาก<br>
  เมื่อจะทรงให้ข้าพเจ้ายินดี จึงเสวยมันมือเสือนั้น<br>
  ครั้นเสวยเสร็จแล้ว ได้ตรัสพระคาถานี้ว่า<br>
  [๕๘] ท่านทำจิตของตนให้เลื่อมใสแล้ว ได้ถวายมันมือเสือแก่เรา<br>
  ท่านจะไม่ไปเกิดยังทุคติเลยตลอด ๑๐๐,๐๐๐ กัป<br>
  [๕๙] จิตดวงสุดท้ายของข้าพเจ้ากำลังเป็นไป<br>
  ภพทั้งปวงข้าพเจ้าก็ถอนได้แล้ว<br>
  ข้าพเจ้าทรงร่างกายอันมีในภพสุดท้ายอยู่<br>
  ในศาสนาของพระสัมมาสัมพุทธเจ้า<br>
  [๖๐] ในกัปที่ ๕๔ นับจากกัปนี้ไป<br>
  ได้เป็นพระเจ้าจักรพรรดิพระนามว่าสุเมขลิมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระพิฬาลิทายกเถระได้ภาษิตคาถาเหล่านี้ ด้วยประการฉะนี้<br>
  พิฬาลิทายกเถราปทานที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๘ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] ๑๐. เรณุปูชกเถราปทาน<br>
  ๑๐. เรณุปูชกเถราปทาน<br>
  ประวัติในอดีตชาติของพระเรณุปูชกเถระ<br>
  (พระเรณุปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๒] พระสัมมาสัมพุทธเจ้า ผู้มีพระฉวีวรรณดังทองคำ<br>
  มีพระรัศมีรุ่งเรือง ดุจดวงอาทิตย์ทำทิศทั้งปวงให้สว่างไสว<br>
  ดุจดวงจันทร์วันเพ็ญ<br>
  [๖๓] มีสาวกทั้งหลายห้อมล้อม ดุจแผ่นดินมีสาครห้อมล้อม<br>
  ข้าพเจ้าได้เห็นแล้ว จึงถือดอกกากะทิง<br>
  พร้อมทั้งเกสรไปบูชาพระผู้มีพระภาคพระนามว่าวิปัสสี<br>
  [๖๔] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกกากะทิงพร้อมเกสรบูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๖๕] ในกัปที่ ๔๕ นับจากกัปนี้ไป<br>
  ได้เป็นพระเจ้าจักรพรรดิพระนามว่าเรณุ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเรณุปูชกเถระได้ภาษิตคาถาเหล่านี้ ด้วยประการฉะนี้<br>
  เรณุปูชกเถราปทานที่ ๑๐ จบ<br>
  ภิกขทายิวรรคที่ ๑๑ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๕๙ }</span></p><hr><p>
  พระสุตตันตปิฎก ขุททกนิกาย อปทาน [๑๑. ภิกขทายิวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. ภิกขทายกเถราปทาน   ๒. ญาณสัญญิกเถราปทาน<br>
   ๓. อุปปลหัตถิยเถราปทาน  ๔. ปทปูชกเถราปทาน<br>
   ๕. มุฏฐิปุปผิยเถราปทาน  ๖. อุทกปูชกเถราปทาน<br>
   ๗. นฬมาลิยเถราปทาน  ๘. อาสนุปัฏฐายกเถราปทาน<br>
   ๙. พิฬาลิทายกเถราปทาน ๑๐. เรณุปูชกเถราปทาน<br>
  <br>
  มีคาถา ๖๖ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๐ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๑. มหาปริวารเถราปทาน<br>
  ๑๒. มหาปริวารวรรค<br>
  หมวดว่าด้วยพระมหาปริวาระเป็นต้น<br>
  ๑. มหาปริวารเถราปทาน<br>
  ประวัติในอดีตชาติของพระมหาปริวารเถระ<br>
  (พระมหาปริวารเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ครั้งนั้น พระผู้มีพระภาคพระนามว่าวิปัสสี<br>
  ผู้เจริญที่สุดในโลก ทรงองอาจกว่านรชน<br>
  กับภิกษุสงฆ์ ๖๘,๐๐๐ รูป เสด็จเข้าไปยังพันธุมวิหาร<br>
  [๒] ข้าพเจ้าออกจากนครแล้วได้ไปที่ทีปเจดีย์<br>
  ได้เห็นพระพุทธเจ้า ผู้ปราศจากธุลีคือกิเลส<br>
  ผู้สมควรรับเครื่องบูชา<br>
  [๓] พวกยักษ์ในสำนักของข้าพเจ้า มีประมาณ ๘๔,๐๐๐ ตน<br>
  บำรุงข้าพเจ้าโดยเคารพ ดังหมู่เทวดาชั้นดาวดึงส์<br>
  บำรุงพระอินทร์โดยเคารพฉะนั้น<br>
  [๔] ครั้งนั้น ข้าพเจ้าถือผ้าทิพย์ออกจากที่อยู่ไป<br>
  ถวายอภิวาทด้วยเศียรเกล้า<br>
  และได้ถวายผ้าทิพย์นั้นแด่พระพุทธเจ้า<br>
  ผู้แสวงหาคุณอันยิ่งใหญ่<br>
  [๕] ช่างน่าอัศจรรย์ พระพุทธเจ้าทั้งหลาย<br>
  ช่างน่าอัศจรรย์ พระธรรมทั้งหลาย<br>
  ช่างน่าอัศจรรย์ การที่ข้าพเจ้าได้มาประจวบพระศาสดา<br>
  ด้วยอานุภาพแห่งพระพุทธเจ้า แผ่นดินนี้จึงไหว<br>
  [๖] ข้าพเจ้าได้เห็นความอัศจรรย์ซึ่งไม่เคยมี<br>
  น่าขนพองสยองเกล้านั้นแล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๑ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๒. สุมังคลเถราปทาน<br>
  จึงทำจิตให้เลื่อมใสในพระพุทธเจ้า<br>
  ผู้เป็นจอมแห่งเทวดาและมนุษย์ ผู้คงที่<br>
  [๗] ข้าพเจ้านั้นครั้นทำจิตให้เลื่อมใสแล้ว<br>
  ได้ถวายผ้าทิพย์แด่พระศาสดา<br>
  จึงพร้อมทั้งอำมาตย์และบริวารชน<br>
  ถึงพระพุทธเจ้าว่าเป็นสรณะ อย่างมั่นคง<br>
  [๘] ในกัปที่ ๙๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๙] ในกัปที่ ๑๕ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ พระนามว่าวาหนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมหาปริวารเถระได้ภาษิตคาถาเหล่านี้ ด้วย<br>
  ประการฉะนี้<br>
  มหาปริวารเถราปทานที่ ๑ จบ</p>
<p> ๒. สุมังคลเถราปทาน<br>
  ประวัติในอดีตชาติของพระสุมังคลเถระ<br>
  (พระสุมังคลเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๑] พระผู้มีพระภาค ผู้ทรงชนะอย่างประเสริฐ<br>
  พระนามว่าอัตถทัสสี<br>
  ผู้เจริญที่สุดในโลก ทรงองอาจกว่านรชน<br>
  เสด็จออกจากพระวิหารแล้วเสด็จเข้าไปยังสระน้ำ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๒ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๒. สุมังคลเถราปทาน<br>
  [๑๒] พระผู้มีพระภาคสัมมาสัมพุทธเจ้า<br>
  ทรงสรงสนานและดื่มแล้ว เสด็จขึ้นทรงผ้าผืนเดียว<br>
  ประทับยืนเหลียวดูทิศน้อยใหญ่อยู่ ณ ที่นั้น<br>
  [๑๓] ครั้งนั้น ข้าพเจ้าเข้าไปในที่อยู่<br>
  ได้เห็นพระผู้มีพระภาค ผู้ทรงเป็นผู้นำสัตว์โลก<br>
  มีจิตร่าเริงเบิกบาน ได้ปรบมือ<br>
  [๑๔] ข้าพเจ้าประกอบการฟ้อนรำ<br>
  การขับร้องและการประโคมดนตรีมีองค์ ๕<br>
  ถวายพระองค์ ผู้รุ่งเรืองดุจดวงอาทิตย์<br>
  ส่องแสงเรืองรองดังทองคำ<br>
  [๑๕] ข้าพเจ้าเกิดในกำเนิดใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในกำเนิดนั้น ๆ ข้าพเจ้าเป็นใหญ่เหนือสัตว์ทั้งปวง<br>
  ยศของข้าพเจ้าก็ไพบูลย์<br>
  [๑๖] ข้าแต่พระองค์ผู้เป็นบุรุษอาชาไนย ข้าพระองค์<br>
  ขอนอบน้อมพระองค์ ข้าแต่พระองค์ผู้สูงสุดแห่งบุรุษ<br>
  ข้าพระองค์ขอนอบน้อมพระองค์ พระองค์ผู้เป็นพระมุนี<br>
  ทรงทำพระองค์ให้ยินดีแล้ว จึงทรงทำผู้อื่นให้ยินดีตาม<br>
  [๑๗] ข้าพเจ้าผู้มีวัตรดีงามกำหนดแล้ว นั่งลง ทำความร่าเริง<br>
  เข้าไปบำรุงพระสัมมาสัมพุทธเจ้าแล้ว จึงได้ไปเกิดยังสวรรค์ชั้นดุสิต<br>
  [๑๘] ในกัปที่ ๑๑๖ นับจากกัปนี้ไป<br>
  ได้เป็นพระเจ้าจักรพรรดิ ๑๘ ชาติ พระนามว่าเอกจินติตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๓ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๓. สรณคมนิยเถราปทาน<br>
  [๑๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุมังคลเถระได้ภาษิตคาถาเหล่านี้ ด้วยประการฉะนี้<br>
  สุมังคลเถราปทานที่ ๒ จบ</p>
<p> ๓. สรณคมนิยเถราปทาน<br>
  ประวัติในอดีตชาติของพระสรณคมนิยเถระ<br>
  (พระสรณคมนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๐] สงครามของท้าวเทวราชทั้ง ๒ ฝ่าย<br>
  ได้ปรากฏประชิดติดกัน เสียงดังกึกก้องได้เป็นไป<br>
  [๒๑] พระศาสดาพระนามว่าปทุมุตตระ ผู้ทรงรู้แจ้งโลก<br>
  ผู้สมควรรับเครื่องบูชา ประทับยืนอยู่ในอากาศ<br>
  ทรงทำมหาชนให้สังเวชแล้ว<br>
  [๒๒] เทวดาทั้งปวงมีใจเบิกบาน ต่างวางเกราะและอาวุธ<br>
  พร้อมใจกันถวายอภิวาทพระสัมมาสัมพุทธเจ้า ในขณะนั้น<br>
  [๒๓] พระศาสดาผู้ทรงอนุเคราะห์ ทรงรู้แจ้งโลก<br>
  ทรงทราบความคิดของข้าพเจ้าแล้ว<br>
  ทรงเปล่งอาสภิวาจา๑ ทำมหาชนให้เย็นใจว่า<br>
  [๒๔] บุคคลผู้เกิดเป็นมนุษย์ มีจิตประทุษร้าย<br>
  เบียดเบียนสัตว์เพียงตัวเดียว<br>
  จะต้องเกิดยังอบายภูมิ เพราะจิตประทุษร้ายนั้น<br><br>เชิงอรรถ :<br>
  ๑ อาสภิวาจา หมายถึงวาจาแสดงความเป็นผู้องอาจ วาขาองอาจคือคำประกาศพระองค์ว่าเป็นเอกในโลก<br>
  (ที.ม. (แปล) ๑๐/๓๑/๑๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๔ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๓. สรณคมนิยเถราปทาน<br>
  [๒๕] เปรียบเหมือนช้างในสนามรบ<br>
  เบียดเบียนสัตว์จำนวนมาก<br>
  ท่านทั้งหลายจงทำจิตของตนให้เย็นเถิด<br>
  อย่าเบียดเบียนกันนักเลย<br>
  [๒๖] แม้พวกเสนาของพญายักษ์ทั้ง ๒ ได้สงบสงคราม<br>
  และพากันถึงพระผู้มีพระภาคผู้เจริญที่สุดในโลก<br>
  ผู้คงที่เป็นอันดี ว่าเป็นสรณะ อย่างมั่นคง<br>
  [๒๗] ส่วนพระศาสดา ผู้มีพระจักษุ ทรงให้หมู่ชนยินยอมแล้ว<br>
  อันหมู่เทวดาเพ่งดูอยู่ ทรงก้าวย่างพระบาท<br>
  ทรงบ่ายพระพักตร์เสด็จหลีกไปทางทิศเหนือ<br>
  [๒๘] ข้าพเจ้าได้ถึงพระองค์ผู้เป็นจอมแห่งเทวดาและมนุษย์<br>
  ผู้คงที่ ว่าเป็นสรณะเป็นคนแรก<br>
  ข้าพเจ้าไม่ไปเกิดยังทุคติเลยตลอด ๑๐๐,๐๐๐ กัป<br>
  [๒๙] ในกัปที่ ๓๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่ามหาทุนทุภิและพระนามว่ารเถสภะ<br>
  [๓๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสรณคมนิยเถระได้ภาษิตคาถาเหล่านี้ ด้วยประการฉะนี้<br>
  สรณคมนิยเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๕ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๔. เอกาสนิยเถราปทาน<br>
  ๔. เอกาสนิยเถราปทาน<br>
  ประวัติในอดีตชาติของพระเอกาสนิยเถระ<br>
  (พระเอกาสนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๑] ครั้งนั้น ข้าพเจ้าได้เกิดเป็นท้าวเทวราชมีนามว่าวรุณ<br>
  พร้อมด้วยยาน พลทหารและพาหนะ<br>
  เข้าไปบำรุงพระสัมมาสัมพุทธเจ้า<br>
  [๓๒] เมื่อพระสัมมาสัมพุทธเจ้าผู้ทรงเป็นที่พึ่ง<br>
  ของสัตว์โลก พระนามว่าอัตถทัสสี<br>
  ผู้สูงสุดแห่งเทวดาและมนุษย์<br>
  เสด็จดับขันธปรินิพพานแล้ว<br>
  ข้าพเจ้าได้นำดนตรีทั้งปวงไปยังต้นโพธิ์อันอุดม<br>
  [๓๓] ข้าพเจ้าประกอบการประโคม<br>
  การฟ้อนรำและกังสดาลทุกอย่าง บำรุงต้นโพธิ์อันอุดม<br>
  ดุจบำรุงพระสัมมาสัมพุทธเจ้าเฉพาะพระพักตร์<br>
  [๓๔] ข้าพเจ้าครั้นบำรุงต้นโพธิ์ซึ่งงอกขึ้นบนพื้นดินนั้นแล้ว<br>
  จึงนั่งขัดสมาธิ แล้วได้สิ้นชีวิตลง ณ ที่นั้นเอง<br>
  [๓๕] ข้าพเจ้าปรารภกรรมของตน เลื่อมใสในต้นโพธิ์อันอุดม<br>
  ด้วยจิตที่เลื่อมใสนั้น ข้าพเจ้าจึงไปเกิดในสวรรค์ชั้นนิมมานรดี<br>
  [๓๖] เครื่องดนตรี ๖๐,๐๐๐ ชิ้น แวดล้อมข้าพเจ้า<br>
  ผู้เวียนว่ายตายเกิดอยู่ในภพน้อยภพใหญ่<br>
  ทั้งในเทวดาและมนุษย์ อยู่ทุกเมื่อ<br>
  [๓๗] ไฟ ๓ กอง ข้าพเจ้าดับได้แล้ว<br>
  ภพทั้งปวงข้าพเจ้าก็ถอนได้แล้ว<br>
  ข้าพเจ้าทรงร่างกายอันมีในภพสุดท้าย<br>
  อยู่ในศาสนาของพระสัมมาสัมพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๖ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๕. สุวัณณปุปผิยเถราปทาน<br>
  [๓๘] ในกัปที่ ๑๐๕ นับจากกัปนี้ไป<br>
  ได้เป็นพระเจ้าจักรพรรดิ ๓๔ ชาติ<br>
  มีพระนามว่าสุพาหุ<br>
  สมบูรณ์ด้วยรัตนะ ๗ ประการ<br>
  [๓๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเอกาสนิยเถระได้ภาษิตคาถาเหล่านี้ ด้วยประการฉะนี้<br>
  เอกาสนิยเถราปทานที่ ๔ จบ</p>
<p> ๕. สุวัณณปุปผิยเถราปทาน<br>
  ประวัติในอดีตชาติของพระสุวรรณปุปผิยเถระ<br>
  (พระสุวรรณปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๐] พระผู้มีพระภาคพระนามว่าวิปัสสี ผู้เจริญที่สุดในโลก<br>
  ทรงองอาจกว่านรชน ประทับนั่งแสดงอมตบทแก่หมู่ชน<br>
  [๔๑] ข้าพเจ้าฟังธรรมของพระผู้มีพระภาคพระองค์นั้น<br>
  ผู้เป็นจอมแห่งเทวดาและมนุษย์ ผู้คงที่<br>
  ได้ใช้ดอกไม้ทองคำ ๔ ดอก บูชาพระพุทธเจ้า<br>
  [๔๒] ดอกไม้ทองคำนั้นกลายเป็นหลังคาทองคำ มุงบังตลอดชุมชน<br>
  ในครั้งนั้น รัศมีของพระพุทธเจ้าและรัศมีของทองคำ<br>
  รวมกันเป็นแสงสว่างอย่างเจิดจ้า<br>
  [๔๓] ข้าพเจ้ามีจิตเบิกบาน มีใจยินดี เกิดโสมนัส<br>
  ประนมมือให้ชนเหล่านั้นเกิดปีติ<br>
  นำความสุขในปัจจุบันมาให้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๗ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๖. จิตกปูชกเถราปทาน<br>
  [๔๔] ข้าพเจ้าทูลวิงวอนและถวายอภิวาทพระสัมมาสัมพุทธเจ้า<br>
  ผู้มีวัตรดีงาม ทำความปราโมทย์ให้เกิดขึ้นแล้ว<br>
  กลับเข้าสู่ที่อยู่ของตน<br>
  [๔๕] ข้าพเจ้ากลับเข้าสู่ที่อยู่แล้ว<br>
  ยังระลึกถึงพระพุทธเจ้าผู้ประเสริฐที่สุดอยู่<br>
  ด้วยจิตที่เลื่อมใสนั้น ข้าพเจ้าจึงได้ไปเกิดยังสวรรค์ชั้นดุสิต<br>
  [๔๖] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๔๗] ในกัปที่ ๔๓ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าเนมิสัมมตะ มีพลานุภาพมาก<br>
  [๔๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุวรรณปุปผิยเถระได้ภาษิตคาถาเหล่านี้ ด้วยประการฉะนี้<br>
  สุวัณณปุปผิยเถราปทานที่ ๕ จบ</p>
<p> ๖. จิตกปูชกเถราปทาน<br>
  ประวัติในอดีตชาติของพระจิตกปูชกเถระ<br>
  (พระจิตกปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๙] ข้าพเจ้า๑พร้อมทั้งอำมาตย์และบริวารชนสิงสถิตอยู่ที่ต้นเกด<br>
  เมื่อพระผู้มีพระภาคเสด็จดับขันธปรินิพพานแล้ว<br><br>เชิงอรรถ :<br>
  ๑ เกิดเป็นรุกขเทวดา (ขุ.อป.อ. ๒/๔๙/๑๖๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๘ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๖. จิตกปูชกเถราปทาน<br>
  [๕๐] ข้าพเจ้าเป็นผู้มีจิตเลื่อมใส มีใจยินดี ได้ไปยังจิตกาธาน<br>
  ของพระผู้มีพระภาคพระนามว่าสิขี ผู้ทรงเป็นเผ่าพันธุ์ของโลก<br>
  ประโคมดนตรี ณ ที่นั้น<br>
  โปรยของหอมและดอกไม้ให้ทั่วถึง<br>
  [๕๑] ข้าพเจ้ามีจิตเลื่อมใส มีใจยินดี ทำการบูชาที่จิตกาธาน<br>
  ไหว้จิตกาธานแล้ว กลับมาวิมานของตน<br>
  [๕๒] ข้าพเจ้าเข้าไปในวิมานแล้ว ยังระลึกถึงการบูชาจิตกาธานอยู่<br>
  ข้าแต่พระองค์ผู้เป็นจอมแห่งเทวดาและมนุษย์ ผู้เจริญที่สุดในโลก<br>
  ทรงองอาจกว่านรชน ด้วยผลกรรมนั้น<br>
  [๕๓] ข้าพเจ้าจึงเสวยสมบัติทั้งในเทวดาและในมนุษย์แล้ว<br>
  ละความชนะและความพ่ายแพ้ได้แล้ว๑ บรรลุฐานะที่ไม่หวั่นไหว๒<br>
  [๕๔] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาจิตกาธาน<br>
  [๕๕] ในกัปที่ ๒๙ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าอุคคตะ มีพลานุภาพมาก<br>
  [๕๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระจิตกปูชกเถระได้ภาษิตคาถาเหล่านี้ ด้วยประการฉะนี้<br>
  จิตกปูชกเถราปทานที่ ๖ จบ<br><br>เชิงอรรถ :<br>
  ๑-๒ ดูเชิงอรรถข้อ ๙ หน้า ๒๐๕ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๖๙ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๗. พุทธสัญญกเถราปทาน<br>
  ๗. พุทธสัญญกเถราปทาน<br>
  ประวัติในอดีตชาติของพระพุทธสัญญกเถระ<br>
  (พระพุทธสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๗] เมื่อครั้งพระผู้มีพระภาคพระนามว่าวิปัสสี<br>
  ผู้เลิศในโลก ทรงปลงพระชนมายุสังขาร<br>
  แผ่นดินหมื่นจักรวาลทั้งสมุทรสาครก็ไหวแล้ว<br>
  [๕๘] แม้วิมานของข้าพเจ้า๑ สูง กว้าง ยาว<br>
  สะอาดและงดงาม มีพวงมาลัยเป็นที่ ๕ ก็ยังไหว<br>
  เพราะการที่พระพุทธเจ้าทรงปลงพระชนมายุสังขาร<br>
  [๕๙] เมื่อวิมานไหวแล้ว ข้าพเจ้าเกิดความสะดุ้งว่า<br>
  เกิดเหตุอะไรหนอ แสงสว่างเจิดจ้าได้มีแล้วเพื่อประโยชน์อะไร<br>
  [๖๐] ท้าวเวสวัณมา ณ ที่นี้แล้ว ทำมหาชนให้เย็นใจว่า<br>
  ภัยที่จะเกิดแก่สัตว์ไม่มี<br>
  ท่านทั้งหลายจงมีความตั้งใจเคารพเถิด<br>
  [๖๑] ช่างน่าอัศจรรย์ พระพุทธเจ้า<br>
  ช่างน่าอัศจรรย์ พระธรรม<br>
  ช่างน่าอัศจรรย์ การที่ข้าพเจ้าได้มาประจวบกับพระศาสดา<br>
  เมื่อพระพุทธเจ้าทรงอุบัติขึ้น แผ่นดินก็ไหว<br>
  [๖๒] ข้าพเจ้าประกาศพุทธานุภาพแล้ว<br>
  จึงบันเทิงอยู่ในสวรรค์ตลอดหนึ่งกัป<br>
  ในกัปที่เหลือ ข้าพเจ้าได้ทำกุศลไว้แล้ว<br>
  [๖๓] ในกัปที่ ๙๑ นับจากกัปนี้ไป<br>
  ข้าพเจ้าได้ความทรงจำไว้ในครั้งนั้น<br><br>เชิงอรรถ :<br>
  ๑ เกิดเป็นภุมมเทวดา (ขุ.อป.อ. ๒/๕๗/๑๖๑)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๐ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๘. มัคคสัญญกเถราปทาน<br>
  จึงไม่รู้จักทุคติเลย<br>
  นี้เป็นผลแห่งความทรงจำในพระพุทธเจ้า<br>
  [๖๔] ในกัปที่ ๑๔ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีพระนามว่าสมิตะ<br>
  ผู้มีความเพียร มีพลานุภาพมาก<br>
  [๖๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระพุทธสัญญกเถระได้ภาษิตคาถาเหล่านี้ ด้วยประการฉะนี้<br>
  พุทธสัญญกเถราปทานที่ ๗ จบ</p>
<p> ๘. มัคคสัญญกเถราปทาน<br>
  ประวัติในอดีตชาติของพระมัคคสัญญกเถระ<br>
  (พระมัคคสัญญกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๖] สาวกทั้งหลายของพระพุทธเจ้าพระนามว่าปทุมุตตระ<br>
  เที่ยวไปในป่า หลงทางจึงเที่ยวไปในป่าใหญ่เหมือนคนตาบอด<br>
  [๖๗] บุตรของพระมุนีเหล่านั้นระลึกถึงพระสัมมาสัมพุทธเจ้า<br>
  พระนามว่าปทุมุตตระ ทรงเป็นผู้นำ หลงทางอยู่ในป่าใหญ่<br>
  [๖๘] ข้าพเจ้า๑ ลงจากวิมานแล้ว ได้ไปยังสำนักของภิกษุ<br>
  บอกทางให้และได้ถวายโภชนาหารแก่ภิกษุเหล่านั้น<br>
  [๖๙] ข้าแต่พระองค์ผู้เป็นจอมแห่งเทวดาและมนุษย์<br>
  ผู้เจริญที่สุดในโลก ทรงองอาจกว่านรชน<br>
  ด้วยกรรมนั้น ข้าพระองค์มีอายุ ๗ ขวบ ก็ได้บรรลุอรหัตตผล<br><br>เชิงอรรถ :<br>
  ๑ เกิดเป็นปัพพตเทวดา (ขุ.อป.อ. ๒/๖๖/๑๖๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๑ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๙. ปัจจุปัฏฐานสัญญกเถราปทาน<br>
  [๗๐] ในกัปที่ ๑๐๕ นับจากกัปนี้ไป<br>
  ได้เป็นพระเจ้าจักรพรรดิ ๑๒ ชาติ<br>
  มีพระนามว่าสจักขุ สมบูรณ์ด้วยรัตนะ ๗ ประการ<br>
  [๗๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมัคคสัญญกเถระได้ภาษิตคาถาเหล่านี้ ด้วยประการฉะนี้<br>
  มัคคสัญญกเถราปทานที่ ๘ จบ</p>
<p> ๙. ปัจจุปัฏฐานสัญญกเถราปทาน<br>
  ประวัติในอดีตชาติของพระปัจจุปัฏฐานสัญญกเถระ<br>
  (พระปัจจุปัฏฐานสัญญกเถระ เมื่อจะประกาศประวัติในอดีตชาติของตน จึง<br>
  กล่าวว่า)<br>
  [๗๒] เมื่อพระสุคตพระนามว่าอัตถทัสสี<br>
  เสด็จดับขันธปรินิพพานแล้ว<br>
  ครั้งนั้น ข้าพเจ้าได้เกิดยังกำเนิดยักษ์และได้รับยศตามลำดับ<br>
  [๗๓] (ข้าพเจ้าคิดว่า)ยศที่เราได้แล้ว เป็นของได้ยากหนอ<br>
  เป็นของที่รุ่งเรืองยาก เกิดขึ้นได้ยาก เมื่อโภคะของเรามีอยู่<br>
  พระสุคต ผู้มีพระจักษุก็เสด็จดับขันธปรินิพพานเสียแล้ว<br>
  [๗๔] สาวกนามว่าสาคร รู้ความดำริของข้าพเจ้าแล้ว<br>
  ท่านประสงค์จะช่วยเหลือข้าพเจ้า<br>
  จึงมายังสำนักของข้าพเจ้า<br>
  [๗๕] ท่านกล่าวว่า ท่านจะเศร้าโศกไปทำไมหนอ<br>
  อย่ากลัวเลย ท่านจงประพฤติธรรมเถิด ท่านผู้มีปัญญาดี<br>
  พระพุทธเจ้าทรงประทานวิชชาสมบัติแก่ชนทั้งปวงเนือง ๆ ว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๒ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๙. ปัจจุปัฏฐานสัญญกเถราปทาน<br>
  [๗๖] หากผู้ใด พึงบูชาพระสัมมาสัมพุทธเจ้า<br>
  ผู้ทรงเป็นผู้นำสัตว์โลก ยังดำรงพระชนม์อยู่ก็ดี<br>
  พึงบูชาพระธาตุแม้ประมาณเท่าเมล็ดพันธุ์ผักกาดของพระพุทธเจ้า<br>
  แม้เสด็จดับขันธปรินิพพานแล้วก็ดี<br>
  [๗๗] เมื่อจิตที่เลื่อมใสของผู้นั้นเสมอกัน<br>
  บุญก็มีผลมากเสมอกัน<br>
  เพราะฉะนั้น ท่านจงสร้างสถูป<br>
  บูชาพระธาตุของพระชินเจ้าเถิด<br>
  [๗๘] ข้าพเจ้าได้ฟังคำพูดของท่านสาครแล้ว<br>
  ได้สร้างพุทธสถูป บำรุงพระสถูปชั้นเลิศของพระมุนีอยู่ ๕ ปี<br>
  [๗๙] ข้าแต่พระองค์ผู้เป็นจอมแห่งเทวดาและมนุษย์<br>
  ผู้เจริญที่สุดในโลก ทรงองอาจกว่านรชน<br>
  ด้วยผลกรรมนั้น ข้าพระองค์จึงเสวยสมบัติ<br>
  ได้บรรลุอรหัตตผลแล้ว<br>
  [๘๐] ในกัปที่ ๑๐๗ นับจากกัปนี้ไป<br>
  ได้เป็นพระเจ้าจักรพรรดิ ๔ ชาติ พระนามว่าภูริปัญญา<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๘๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัจจุปัฏฐานสัญญกเถระได้ภาษิตคาถาเหล่านี้ ด้วย<br>
  ประการฉะนี้<br>
  ปัจจุปัฏฐานสัญญกเถราปทานที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๓ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] ๑๐. ชาติปูชกเถราปทาน<br>
  ๑๐. ชาติปูชกเถราปทาน<br>
  ประวัติในอดีตชาติของพระชาติปูชกเถระ<br>
  (พระชาติปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘๒] เมื่อพระวิปัสสีโพธิสัตว์ประสูติ ได้มีแสงสว่างเจิดจ้า<br>
  แผ่นดินพร้อมทั้งสมุทรสาครและภูเขาก็ไหวแล้ว<br>
  [๘๓] อนึ่ง พวกโหราจารย์พยากรณ์ว่า<br>
  ผู้นี้จักเป็นพระพุทธเจ้าในโลก<br>
  จักเป็นผู้เลิศกว่าสรรพสัตว์ จักรื้อถอนหมู่ชน<br>
  [๘๔] ข้าพเจ้าได้ฟังคำของพวกโหราจารย์แล้ว<br>
  ได้ทำการบูชาพระชาติกำเนิด๑<br>
  ด้วยความดำริว่า การบูชาเช่นกับการบูชาพระชาติกำเนิดไม่มี<br>
  [๘๕] ข้าพเจ้าสร้างกุศลแล้ว จึงทำจิตของตนให้เลื่อมใส<br>
  ครั้นทำการบูชาพระชาติกำเนิดแล้ว ก็สิ้นชีวิตลง ณ ที่นั้น<br>
  [๘๖] ข้าพเจ้าเกิดในกำเนิดใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในกำเนิดนั้น ๆ ข้าพเจ้าเป็นใหญ่เหนือสรรพสัตว์<br>
  นี้เป็นผลแห่งการบูชาพระชาติกำเนิด<br>
  [๘๗] แม่นมทั้งหลายย่อมบำรุงข้าพเจ้า<br>
  อยู่ในอำนาจจิตของข้าพเจ้า<br>
  แม่นมเหล่านั้นไม่อาจเพื่อทำข้าพเจ้าให้โกรธเคือง<br>
  นี้เป็นผลแห่งการบูชาพระชาติกำเนิด<br>
  [๘๘] ในกัปที่ ๙๑ นับจากกัปนี้ไป<br>
  ข้าพเจ้าได้ทำการบูชาไว้ในครั้งนั้น<br><br>เชิงอรรถ :<br>
  ๑ พระชาติกำเนิด หมายถึงพระชาติของพระพุทธเจ้า (ขุ.อป.อ. ๒/๑๖๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๔ }</span></p><hr><p>
  พระสุตตันตปิฎก ขุททกนิกาย อปทาน [๑๒. มหาปริวารวรรค] รวมอปทานที่มีในวรรค<br>
  จึงไม่รู้จักทุคติเลย<br>
  นี้เป็นผลแห่งการบูชาพระชาติกำเนิด<br>
  [๘๙] ในกัปที่ ๓ นับจากกัปนี้ไป<br>
  ได้เป็นพระเจ้าจักรพรรดิ ๓๔ ชาติ<br>
  พระนามว่าสุปาริจริยะ<br>
  เป็นใหญ่ในหมู่ชน มีพลานุภาพมาก<br>
  [๙๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระชาติปูชกเถระได้ภาษิตคาถาเหล่านี้ ด้วยประการฉะนี้<br>
  ชาติปูชกเถราปทานที่ ๑๐ จบ<br>
  มหาปริวารวรรคที่ ๑๒ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. มหาปริวารเถราปทาน   ๒. สุมังคลเถราปทาน<br>
   ๓. สรณคมนิยเถราปทาน  ๔. เอกาสนิยเถราปทาน<br>
   ๕. สุวัณณปุปผิยเถราปทาน  ๖. จิตกปูชกเถราปทาน<br>
   ๗. พุทธสัญญกเถราปทาน  ๘. มัคคสัญญกเถราปทาน<br>
   ๙. ปัจจุปัฏฐานสัญญกเถราปทาน ๑๐. ชาติปูชกเถราปทาน<br>
  <br>
  ท่านกล่าวรวมคาถาไว้ ๙๐ คาถา ฉะนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๕ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๑. เสเรยยกเถราปทาน<br>
  ๑๓. เสเรยยกวรรค<br>
  หมวดว่าด้วยพระเสเรยยกะเป็นต้น<br>
  ๑. เสเรยยกเถราปทาน<br>
  ประวัติในอดีตชาติของพระเสเรยยกเถระ<br>
  (พระเสเรยยกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ข้าพเจ้าเป็นผู้คงแก่เรียน ทรงมนตร์<br>
  จบไตรเพท ยืนอยู่ในที่กลางแจ้ง<br>
  ได้เห็นพระผู้มีพระภาคทรงเป็นผู้นำสัตว์โลก<br>
  [๒] เสด็จเที่ยวอยู่ในป่าดุจราชสีห์<br>
  ไม่สะดุ้งกลัวดุจพญาเสือโคร่ง ทรงแสวงหาคุณอันยิ่งใหญ่<br>
  ดุจช้างมาตังคะตกมัน ๓ แห่ง<br>
  [๓] ข้าพเจ้าหยิบดอกไม้ซึก<br>
  โยนขึ้นไป(บูชา)ในอากาศ ด้วยพุทธานุภาพ<br>
  ดอกไม้ซึกทั้งหลายห้อมล้อมอยู่โดยประการทั้งปวง<br>
  [๔] พระผู้มีพระภาคผู้สัพพัญญู ทรงมีความเพียรมาก<br>
  ทรงเป็นผู้นำสัตว์โลก ทรงอธิษฐานแล้ว<br>
  ดอกไม้ทั้งหลายก็กระจายเป็นเครื่องมุงบังดอกไม้<br>
  บูชาพระนราสภะโดยรอบ<br>
  [๕] ลำดับนั้น แผ่นดอกไม้นั้นมีขั้วอยู่ข้างใน มีหน้าอยู่ข้างนอก<br>
  ทำการมุงบังตลอด ๗ วัน<br>
  ต่อแต่นั้นก็อันตรธานไป<br>
  [๖] ข้าพเจ้าได้เห็นความอัศจรรย์ซึ่งไม่เคยมี<br>
  น่าขนพองสยองเกล้านั้นแล้ว<br>
  จึงทำจิตให้เลื่อมใสในพระพุทธเจ้าผู้สุคต ทรงเป็นผู้นำสัตว์โลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๖ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๒. ปุปผถูปิยเถราปทาน<br>
  [๗] ด้วยจิตที่เลื่อมใสนั้น ข้าพเจ้าถูกกุศลมูลตักเตือนแล้ว<br>
  จึงไม่ไปเกิดยังทุคติเลย ตลอด ๑๐๐,๐๐๐ กัป<br>
  [๘] ในกัปที่ ๑,๐๑๕ (นับจากกัปนี้ไป)<br>
  ได้เป็นพระเจ้าจักรพรรดิ ๒๕ ชาติ<br>
  มีพระนามว่าวิลามาลา มีพลานุภาพมาก<br>
  [๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเสเรยยกเถระได้ภาษิตคาถาเหล่านี้ ด้วยประการฉะนี้<br>
  เสเรยยกเถราปทานที่ ๑ จบ</p>
<p> ๒. ปุปผถูปิยเถราปทาน<br>
  ประวัติในอดีตชาติของพระปุปผถูปิยเถระ<br>
  (พระปุปผถูปิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๐] ในที่ไม่ไกลภูเขาหิมพานต์ มีภูเขาลูกหนึ่งชื่อกุกกุระ<br>
  พราหมณ์ผู้จบมนตร์ อยู่ในท่ามกลางภูเขานั้น<br>
  [๑๑] ศิษย์ ๑,๐๑๕ คน แวดล้อมข้าพเจ้าอยู่ทุกเมื่อ<br>
  และศิษย์เหล่านั้นเป็นผู้ลุกขึ้นก่อน(ตื่นก่อน) (และนอนทีหลัง)<br>
  แกล้วกล้าในมนตร์ทั้งหลาย(มาแจ้งแก่ข้าพเจ้าว่า)<br>
  [๑๒] พระพุทธเจ้าทรงอุบัติขึ้นแล้วในโลก<br>
  ขอท่านจงทราบเถิดว่า<br>
  พระองค์ทรงเจริญกว่าพวกเรา<br>
  พระองค์มีอนุพยัญชนะ ๘๐<br>
  มีพระลักษณะอันประเสริฐ ๓๒ ประการ<br>
  [๑๓] พระชินวร มีพระรัศมีแผ่ไปข้างละหนึ่งวา<br>
  รุ่งโรจน์ดังดวงอาทิตย์<br>
  พราหมณ์ผู้จบมนตร์ ฟังคำของพวกศิษย์ดังนี้แล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๗ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๓. ปายาสทายกเถราปทาน<br>
  [๑๔] จึงออกจากอาศรม ถามถึงทิศกับศิษย์ทั้งหลายว่า<br>
  พระผู้มีพระภาคผู้มีความเพียรมาก<br>
  ทรงเป็นผู้นำสัตว์โลก ประทับอยู่ ณ ภูมิภาคใด<br>
  [๑๕] ข้าพเจ้าเห็นภูมิภาคนั้นแล้ว<br>
  จักนมัสการพระชินเจ้า ผู้ที่หาบุคคลเปรียบมิได้<br>
  ข้าพเจ้ามีจิตเบิกบาน มีใจยินดี<br>
  จึงบูชาพระตถาคตนั้น<br>
  [๑๖] มาเถิดศิษย์ทั้งหลาย พวกเราจักไปเฝ้าพระตถาคต<br>
  จักกราบไหว้พระยุคลบาทของพระศาสดาแล้ว<br>
  จักฟังคำสั่งสอนของพระชินเจ้า<br>
  [๑๗] ข้าพเจ้า ออกไปได้วันเดียวก็เกิดเจ็บไข้<br>
  ถูกความเจ็บไข้เบียดเบียน จึงเข้าไปนอนที่ศาลา<br>
  [๑๘] ข้าพเจ้าประชุมศิษย์ทั้งหมดแล้ว<br>
  ได้ถามพวกเขาถึงพระตถาคตว่า<br>
  พระคุณของพระผู้ทรงเป็นที่พึ่งของสัตว์โลก<br>
  ผู้มีปัญญาเครื่องตรัสรู้อย่างยอดเยี่ยม เป็นเช่นไร<br>
  [๑๙] ศิษย์เหล่านั้นถูกข้าพเจ้าถามแล้วได้ตอบตามที่ตนเห็นมา<br>
  แสดงพระพุทธเจ้าผู้ประเสริฐที่สุดนั้น<br>
  เฉพาะหน้าของข้าพเจ้าโดยเคารพ<br>
  [๒๐] ข้าพเจ้าฟังคำของศิษย์เหล่านั้นแล้ว<br>
  จึงทำจิตของตนให้เลื่อมใส<br>
  ใช้ดอกไม้สร้างเป็นพระสถูปแล้ว ได้สิ้นชีวิตลง ณ ที่นั้น<br>
  [๒๑] ศิษย์เหล่านั้น เผาร่างกายของข้าพเจ้าแล้ว<br>
  ได้ไปในสำนักของพระพุทธเจ้า<br>
  ประคองอัญชลี ถวายอภิวาทพระศาสดา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๘ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๓. ปายาสทายกเถราปทาน<br>
  [๒๒] ข้าพเจ้าใช้ดอกไม้สร้างเป็นพระสถูปเพื่อพระสุคต<br>
  ผู้แสวงหาคุณอันยิ่งใหญ่<br>
  จึงไม่ไปเกิดยังทุคติเลยตลอด ๑๐๐,๐๐๐ กัป<br>
  [๒๓] ในกัปที่ ๔๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าอัคคิสมะ มีพลานุภาพมาก<br>
  [๒๔] ในกับที่ ๒๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๓๘ ชาติ<br>
  มีพระนามว่าฆฏาสนะ ทรงเป็นใหญ่ในแผ่นดิน<br>
  [๒๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปุปผถูปิยเถระได้ภาษิตคาถาเหล่านี้ ด้วยประการฉะนี้<br>
  ปุปผถูปิยเถราปทานที่ ๒ จบ</p>
<p> ๓. ปายาสทายกเถราปทาน<br>
  ประวัติในอดีตชาติของพระปายาสทายกเถระ<br>
  (พระปายาสทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๖] พระสัมมาสัมพุทธเจ้า ผู้มีพระฉวีวรรณดังทองคำ<br>
  มีพระลักษณะอันประเสริฐ ๓๒ ประการ<br>
  กำลังเสด็จออกจากป่า มีหมู่ภิกษุห้อมล้อม<br>
  [๒๗] ข้าพเจ้าประสงค์จะบูชายัญ<br>
  จึงคดข้าวปายาสใส่ถาดสำริด<br>
  แล้วน้อมนำเครื่องพลีกรรมเข้าไปด้วยมือตนเอง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๗๙ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๓. ปายาสทายกเถราปทาน<br>
  [๒๘] สมัยนั้น พระผู้มีพระภาค ผู้เจริญที่สุดในโลก<br>
  ทรงองอาจกว่านรชน เสด็จขึ้นสู่ที่จงกรมในอากาศซึ่งเป็นทางลม<br>
  [๒๙] ข้าพเจ้าได้เห็นความอัศจรรย์ซึ่งไม่เคยมี<br>
  น่าขนพองสยองเกล้านั้นแล้ว จึงวางถาดสำริดลง<br>
  ถวายอภิวาทพระผู้มีพระภาคพระนามว่าวิปัสสี<br>
  [๓๐] กราบทูลว่า ข้าแต่พระมหามุนี<br>
  พระองค์เป็นพระสัพพัญญูพุทธเจ้าในโลก<br>
  พร้อมทั้งเทวโลกและมนุษยโลก<br>
  ขอจงทรงอนุเคราะห์รับข้าวปายาสของข้าพระองค์เถิด<br>
  [๓๑] พระผู้มีพระภาคผู้สัพพัญญู ทรงเป็นผู้นำสัตว์โลก<br>
  เป็นศาสดาผู้ยอดเยี่ยมในโลก<br>
  ทรงทราบความดำริของข้าพเจ้าแล้ว จึงทรงรับไว้<br>
  [๓๒] ในกัปที่ ๙๑ นับจากกัปนี้ไป<br>
  ข้าพเจ้าได้ถวายทานไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายข้าวปายาส<br>
  [๓๓] ในกัปที่ ๔๑ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าพุทธะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปายาสทายกเถระได้ภาษิตคาถาเหล่านี้ ด้วยประการฉะนี้<br>
  ปายาสทายกเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๐ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๔. คันโธทกิยเถราปทาน<br>
  ๔. คันโธทกิยเถราปทาน<br>
  ประวัติในอดีตชาติของพระคันโธทกิยเถระ<br>
  (พระคันโธทกิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๕] ข้าพเจ้านั่งอยู่ในปราสาทที่ประเสริฐ<br>
  ได้เห็นพระชินเจ้าพระนามว่าวิปัสสี<br>
  ทรงเหมือนต้นรกฟ้าที่งดงาม<br>
  เป็นพระสัพพัญญู ทรงเป็นผู้นำสูงสุด<br>
  [๓๖] พระองค์ทรงเป็นผู้นำสัตว์โลก<br>
  เสด็จดำเนินไปในที่ไม่ไกลปราสาท<br>
  รัศมีของพระองค์สว่างไสว ในเมื่อดวงอาทิตย์อัสดงคตแล้ว<br>
  [๓๗] ข้าพเจ้าประคองน้ำหอม<br>
  ประพรม(บูชา)พระพุทธเจ้าผู้ประเสริฐที่สุด<br>
  แล้วสิ้นชีวิตลง ณ ที่นั้น ด้วยจิตที่เลื่อมใสนั้น<br>
  [๓๘] ในกัปที่ ๙๑ นับจากกัปนี้ไป<br>
  ข้าพเจ้าได้ประพรมน้ำหอมไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๓๙] ในกัปที่ ๓๑ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าสุคันธะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๐] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระคันโธทกิยเถระได้ภาษิตคาถาเหล่านี้ ด้วยประการฉะนี้<br>
  คันโธทกิยเถราปทานที่ ๔ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๑ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๕. สัมมุขาถวิกเถราปทาน<br>
  ๕. สัมมุขาถวิกเถราปทาน<br>
  ประวัติในอดีตชาติของพระสัมมุขาถวิกเถระ<br>
  (พระสัมมุขาถวิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๑] เมื่อพระวิปัสสีโพธิสัตว์ประสูติ<br>
  ข้าพเจ้าพยากรณ์นิมิตและทำหมู่ชนให้เย็นใจว่า<br>
  พระโพธิสัตว์นี้จักเป็นพระพุทธเจ้าในโลก<br>
  [๔๒] อนึ่ง เมื่อพระผู้มีพระภาคพระองค์ใดประสูติ<br>
  หมื่นจักรวาลย่อมหวั่นไหว<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๓] อนึ่ง พระผู้มีพระภาคพระองค์ใดประสูติ<br>
  ได้มีแสงสว่างเจิดจ้า<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๔] อนึ่ง พระผู้มีพระภาคพระองค์ใดประสูติ<br>
  แม่น้ำทั้งหลายไม่ไหล<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๕] อนึ่ง พระผู้มีพระภาคพระองค์ใดประสูติ<br>
  ไฟในอเวจีนรกไม่ลุกโพลง<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๖] อนึ่ง พระผู้มีพระภาคพระองค์ใดประสูติ<br>
  หมู่นกไม่สัญจรไปมา<br>
  บัดนี้ พระผู้มีพระภาคพระองค์นั้น เป็นศาสดา<br>
  ผู้มีพระจักษุ ทรงแสดงธรรมอยู่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๒ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๕. สัมมุขาถวิกเถราปทาน<br>
  [๔๗] อนึ่ง พระผู้มีพระภาคพระองค์ใดประสูติ<br>
  กองลมไม่พัด<br>
  บัดนี้ พระผู้มีพระภาคพระองค์นั้น เป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๘] อนึ่ง พระผู้มีพระภาคพระองค์ใดประสูติ<br>
  รัตนะทุกชนิดส่องแสงโชติช่วง<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๔๙] อนึ่ง พระผู้มีพระภาคพระองค์ใดประสูติ<br>
  ทรงย่างพระบาทไปได้ ๗ ก้าว<br>
  บัดนี้ พระผู้มีพระภาคพระองค์นั้นเป็นศาสดา<br>
  ผู้มีพระจักษุ ทรงแสดงธรรมอยู่<br>
  [๕๐] พระสัมมาสัมพุทธเจ้าพอประสูติแล้วเท่านั้น<br>
  ก็ทรงเหลียวดูทิศทั้งปวง แล้วทรงเปล่งอาสภิวาจา๑<br>
  นี้เป็นธรรมดาของพระพุทธเจ้าทั้งหลาย<br>
  [๕๑] ข้าพเจ้าทำหมู่ชนให้เกิดสังเวชแล้ว ชมเชย<br>
  พระผู้มีพระภาคผู้ทรงเป็นผู้นำสัตว์โลก<br>
  ถวายอภิวาทพระสัมมาสัมพุทธเจ้า<br>
  แล้วบ่ายหน้าหลีกไปทางทิศตะวันออก<br>
  [๕๒] ในกัปที่ ๙๑ นับจากกัปนี้ไป<br>
  ข้าพเจ้าชมเชยพระพุทธเจ้าไว้<br>
  จึงไม่รู้จักทุคติเลย<br>
  นี้เป็นผลแห่งการชมเชย<br><br>เชิงอรรถ :<br>
  ๑ ดูเชิงอรรถข้อ ๒๓ หน้า ๒๖๔ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๓ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๕. สัมมุขาถวิกเถราปทาน<br>
  [๕๓] ในกัปที่ ๙๐ นับจากกัปนี้ไป<br>
  ได้เป็นพระเจ้าจักรพรรดิมีพระนามว่าสัมมุขาถวิกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๔] ในกัปที่ ๘๙ นับจากกัปนี้ไป<br>
  ได้เป็นพระเจ้าจักรพรรดิพระนามว่าปฐวีทุนทุภิ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๕] ในกัปที่ ๘๘ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าโอภาส<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๖] ในกัปที่ ๘๗ นับจากกัปนี้ไป<br>
  ได้เป็นพระเจ้าจักรพรรดิพระนามว่าสริตัจเฉทนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๗] ในกัปที่ ๘๖ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าอัคคินิพพาปนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๘] ในกัปที่ ๘๕ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าวาตสมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๙] ในกัปที่ ๘๔ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าคติปัจเฉทนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๐] ในกัปที่ ๘๓ (นับจากกัปนี้ไป)<br>
  ได้เป็นพระเจ้าจักรพรรดิพระนามว่ารัตนปัชชละ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๔ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๖. กุสุมาสนิยเถราปทาน<br>
  [๖๑] ในกัปที่ ๘๒ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าปทวิกกมนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๒] ในกัปที่ ๘๑ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าวิโลกนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๓] ในกัปที่ ๘๐ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าคิริสาระ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสัมมุขาถวิกเถระได้ภาษิตคาถาเหล่านี้ ด้วยประการฉะนี้<br>
  สัมมุขาถวิกเถราปทานที่ ๕ จบ</p>
<p> ๖. กุสุมาสนิยเถราปทาน<br>
  ประวัติในอดีตชาติของพระกุสุมาสนิยเถระ<br>
  (พระกุสุมาสนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๕] ครั้งนั้น ข้าพเจ้าเกิดเป็นพราหมณ์อยู่ในกรุงธัญญวดี<br>
  เป็นผู้เชี่ยวชาญในคัมภีร์พยากรณ์ลักษณะ<br>
  คัมภีร์อิติหาสะ และไตรเพทพร้อมด้วยคัมภีร์นิฆัณฑุศาสตร์<br>
  และคัมภีร์เกฏุภศาสตร์๑<br>
  [๖๖] ข้าพเจ้าเป็นผู้เข้าใจตัวบท เข้าใจไวยากรณ์ ฉลาดในนิมิต<br>
  จบไตรเพทบอกมนตร์ให้ศิษย์ทั้งหลาย<br><br>เชิงอรรถ :<br>
  ๑ ดูเชิงอรรถข้อ ๑๗๖ หน้า ๓๑ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๕ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๗. ผลทายกเถราปทาน<br>
  [๖๗] ข้าพเจ้าวางดอกอุบล ๕ กำไว้บนหลังของข้าพเจ้า<br>
  ประสงค์จะบูชายัญ ในสมาคมบิดามารดา<br>
  [๖๘] ครั้งนั้น พระผู้มีพระภาคพระนามว่าวิปัสสี<br>
  ทรงองอาจกว่านรชน<br>
  มีหมู่ภิกษุห้อมล้อมเสด็จมาทำทิศทั้งปวงให้สว่างไสว<br>
  [๖๙] ข้าพเจ้าปูลาดอาสนะแล้วลาดดอกอุบลนั้น<br>
  นิมนต์พระมหามุนี นำเสด็จไปยังเรือนของตน<br>
  [๗๐] อามิสใดที่ข้าพเจ้าตระเตรียมไว้ มีอยู่ในเรือนของตน<br>
  ข้าพเจ้าเลื่อมใสได้ถวายอามิสนั้นแด่พระพุทธเจ้า<br>
  ด้วยมือทั้ง ๒ ของตน<br>
  [๗๑] ข้าพเจ้าทราบเวลาว่า พระผู้มีพระภาคเสวยเสร็จแล้ว<br>
  จึงได้ถวายดอกอุบลกำหนึ่ง<br>
  พระผู้มีพระภาคผู้สัพพัญญูทรงอนุโมทนาแล้ว<br>
  บ่ายพระพักตร์เสด็จหลีกไปทางทิศเหนือ<br>
  [๗๒] ในกัปที่ ๙๑ นับจากกัปนี้ไป<br>
  ข้าพเจ้าได้ถวายดอกไม้ไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายดอกไม้<br>
  [๗๓] ในกัปที่ต่อจากกัปนี้ไป<br>
  ได้เป็นพระเจ้าจักรพรรดิพระนามว่าวรทัสสนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๗๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกุสุมาสนิยเถระได้ภาษิตคาถาเหล่านี้ ด้วยประการฉะนี้<br>
  กุสุมาสนิยเถราปทานที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๖ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๗. ผลทายกเถราปทาน<br>
  ๗. ผลทายกเถราปทาน<br>
  ประวัติในอดีตชาติของพระผลทายกเถระ<br>
  (พระผลทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗๕] ข้าพเจ้าเป็นผู้คงแก่เรียน ทรงมนตร์ จบไตรเพท<br>
  อยู่ในอาศรมที่ไม่ไกลภูเขาหิมพานต์<br>
  [๗๖] เครื่องบูชาไฟและเมล็ดบัวขาวของข้าพเจ้ามีอยู่<br>
  ของทั้งหมดข้าพเจ้าใส่ไว้ในกระจาดแล้ว คล้องไว้ที่ยอดไม้<br>
  [๗๗] พระผู้มีพระภาคพระนามว่าปทุมุตตระ ผู้ทรงรู้แจ้งโลก<br>
  ผู้สมควรรับเครื่องบูชา พระองค์ประสงค์จะช่วยข้าพเจ้า<br>
  เมื่อจะเสด็จเที่ยวบิณฑบาต จึงเสด็จเข้ามาหาข้าพเจ้า<br>
  [๗๘] ข้าพเจ้ามีจิตเลื่อมใส มีใจยินดี<br>
  ได้ถวายเมล็ดบัวแด่พระพุทธเจ้า<br>
  พระองค์ทรงทำปีติให้เกิดแก่ข้าพเจ้า<br>
  ทรงนำความสุขมาให้ในปัจจุบัน<br>
  [๗๙] พระศาสดาสัมมาสัมพุทธเจ้า ผู้มีพระฉวีวรรณดังทองคำ<br>
  ผู้สมควรรับเครื่องบูชา<br>
  ประทับยืนอยู่ในอากาศ ได้ตรัสพระคาถานี้ว่า<br>
  [๘๐] ด้วยการถวายเมล็ดบัวนี้ และด้วยการตั้งเจตนาไว้มั่น<br>
  ผู้นี้จะไม่ไปเกิดยังทุคติเลย ตลอด ๑๐๐,๐๐๐ กัป<br>
  [๘๑] ด้วยกุศลมูลนั้นนั่นแล ข้าพเจ้าได้เสวยสมบัติแล้ว<br>
  ละความชนะและความแพ้ได้แล้ว๑ บรรลุฐานะที่ไม่หวั่นไหว๒<br><br>เชิงอรรถ :<br>
  ๑-๒ ดูเชิงอรรถข้อ ๙ หน้า ๒๐๓ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๗ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๘. ญาณสัญญิกเถราปทาน<br>
  [๘๒] ในกัปที่ ๑๐๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสุมังคละ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๘๓] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระผลทายกเถระได้ภาษิตคาถาเหล่านี้ ด้วยประการฉะนี้<br>
  ผลทายกเถราปทานที่ ๗ จบ</p>
<p> ๘. ญาณสัญญิกเถราปทาน<br>
  ประวัติในอดีตชาติของพระญาณสัญญิกเถระ<br>
  (พระญาณสัญญิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๘๔] ข้าพเจ้าอยู่ในระหว่างภูเขา ที่ภูเขาหิมพานต์<br>
  ได้เห็นกองทรายงดงามแล้ว<br>
  หวนระลึกถึงพระพุทธเจ้าผู้ประเสริฐที่สุด<br>
  [๘๕] การเปรียบเทียบในพระญาณไม่มี<br>
  สงคราม(คือการปรุงแต่ง)ไม่มีแก่พระศาสดา<br>
  พระศาสดาทรงรู้ธรรมทั้งปวงแล้ว ตัดสินใจด้วยพระญาณ<br>
  [๘๖] ข้าแต่พระองค์ผู้เป็นบุรุษอาชาไนย<br>
  ข้าพระองค์ขอนอบน้อมพระองค์<br>
  ข้าแต่พระองค์ทรงเป็นผู้สูงสุดแห่งบุรุษ ขอนอบน้อมพระองค์<br>
  ผู้ที่จะเสมอด้วยพระญาณของพระองค์ไม่มี<br>
  ตราบเท่าที่พระญาณสูงสุดของพระองค์ยังมีอยู่<br>
  [๘๗] ข้าพเจ้าทำจิตให้เลื่อมใสในพระญาณแล้ว<br>
  บันเทิงอยู่ในสวรรค์ตลอดกัปหนึ่ง<br>
  ในกัปทั้งหลายที่เหลือ ข้าพเจ้าทำกุศลไว้แล้ว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๘ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๙. คัณฐิปุปผิยเถราปทาน<br>
  [๘๘] ในกัปที่ ๙๑ นับจากกัปนี้ไป<br>
  ข้าพเจ้าได้ความทรงจำไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในพระญาณ<br>
  [๘๙] ในกัปที่ ๗๓ นับจากกัปนี้ไป<br>
  ได้เป็นพระเจ้าจักรพรรดิองค์หนึ่งพระนามว่าปุฬินปุปผิยะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๙๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระญาณสัญญิกเถระได้ภาษิตคาถาเหล่านี้ ด้วยประการฉะนี้<br>
  ญาณสัญญิกเถราปทานที่ ๘ จบ</p>
<p> ๙. คัณฐิปุปผิยเถราปทาน<br>
  ประวัติในอดีตชาติของพระคัณฐิปุปผิยเถระ<br>
  (พระคัณฐิปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๙๑] พระผู้มีพระภาคพระนามว่าวิปัสสี<br>
  ผู้มีพระฉวีวรรณดังทองคำ ผู้สมควรแก่ทักษิณา<br>
  มีหมู่สาวกห้อมล้อม เสด็จออกจากอาราม<br>
  [๙๒] ข้าพเจ้าได้เห็นพระสัพพัญญูพุทธเจ้า<br>
  ผู้ประเสริฐที่สุด หาอาสวะมิได้<br>
  จึงมีจิตเลื่อมใส มีใจยินดี ได้ใช้พวงดอกไม้บูชา<br>
  [๙๓] ด้วยจิตที่เลื่อมใสในพระผู้มีพระภาค<br>
  ผู้เป็นจอมแห่งเทวดาและมนุษย์ ผู้คงที่<br>
  ข้าพเจ้ามีจิตร่าเริง เบิกบาน ถวายอภิวาทพระตถาคตอีก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๘๙ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๑๐. ปทุมปูชกเถราปทาน<br>
  [๙๔] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๙๕] ในกัปที่ ๔๑ นับจากกัปนี้ไป<br>
  ได้เป็นกษัตริย์ผู้จักรพรรดิพระนามว่าวรุณะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๙๖] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระคัณฐิปุปผิยเถระได้ภาษิตคาถาเหล่านี้ ด้วยประการฉะนี้<br>
  คัณฐิปุปผิยเถราปทานที่ ๙ จบ</p>
<p> ๑๐. ปทุมปูชกเถราปทาน<br>
  ประวัติในอดีตชาติของพระปทุมปูชกเถระ<br>
  (พระปทุมปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๙๗] ในที่ไม่ไกลภูเขาหิมพานต์<br>
  มีภูเขาลูกหนึ่งชื่อว่าโคตมะ<br>
  ดาษดื่นไปด้วยต้นไม้นานาชนิด<br>
  เป็นที่อยู่ของหมู่มหาภูต (คือยักษ์)<br>
  [๙๘] อาศรมได้สร้างไว้ในท่ามกลางภูเขานั้น<br>
  ข้าพเจ้ามีศิษย์ของตนห้อมล้อม<br>
  อยู่ในอาศรม (ได้กล่าวกับศิษย์ว่า)<br>
  [๙๙] มาเถิดคณะศิษย์ของเรา จงนำดอกปทุมมาให้เรา<br>
  เราจักทำการบูชาพระพุทธเจ้า แด่พระผู้มีพระภาค<br>
  ผู้เป็นจอมแห่งเทวดาและมนุษย์ ผู้คงที่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๐ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] ๑๐. ปทุมปูชกเถราปทาน<br>
  [๑๐๐] ศิษย์เหล่านั้นรับคำที่ข้าพเจ้าสั่งอย่างนี้แล้ว<br>
  จึงนำดอกปทุมมาให้ข้าพเจ้า<br>
  ข้าพเจ้าทำเครื่องหมายอย่างนั้นแล้ว จึงบูชาพระพุทธเจ้า<br>
  [๑๐๑] ครั้งนั้น ข้าพเจ้าประชุมศิษย์ทั้งหลายแล้ว<br>
  พร่ำสอนเป็นอย่างดีว่า<br>
  เธอทั้งหลายอย่าได้ประมาทเลย<br>
  ความไม่ประมาทเป็นเหตุนำความสุขมาให้<br>
  [๑๐๒] ข้าพเจ้าครั้นพร่ำสอนศิษย์ทั้งหลายของตน<br>
  ผู้อดทนต่อคำสอนอย่างนี้<br>
  ประกอบตนในคุณคือความไม่ประมาท<br>
  แล้วได้สิ้นชีวิตลงในครั้งนั้น<br>
  [๑๐๓] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๑๐๔] ในกัปที่ ๕๑ (นับจากกัปนี้ไป)<br>
  ข้าพเจ้าได้เป็นพระเจ้าจักรพรรดิพระนามว่าชลุตตมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๐๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปทุมปูชกเถระได้ภาษิตคาถาเหล่านี้ ด้วยประการฉะนี้<br>
  ปทุมปูชกเถราปทานที่ ๑๐ จบ<br>
  เสเรยยวรรคที่ ๑๓ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๑ }</span></p><hr><p>
  พระสุตตันตปิฎก ขุททกนิกาย อปทาน [๑๓. เสเรยยวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. เสเรยยกเถราปทาน   ๒. ปุปผถูปิยเถราปทาน<br>
   ๓. ปายาสทายกเถราปทาน  ๔. คันโธทกิยเถราปทาน<br>
   ๕. สัมมุขาถวิกเถราปทาน  ๖. กุสุมาสนิยเถราปทาน<br>
   ๗. ผลทายกเถราปทาน  ๘. ญาณสัญญิกเถราปทาน<br>
   ๙. คัณฐิปุปผิยเถราปทาน ๑๐. ปทุมปูชกเถราปทาน<br>
  <br>
  บัณฑิตผู้เห็นแจ้งอรรถรวบรวมคาถาไว้ ๑๐๕ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๒ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๑. โสภิตเถราปทาน<br>
  ๑๔. โสภิตวรรค<br>
  หมวดว่าด้วยพระโสภิตะเป็นต้น<br>
  ๑. โสภิตเถราปทาน<br>
  ประวัติในอดีตชาติของพระโสภิตเถระ<br>
  (พระโสภิตเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] พระชินเจ้าพระนามว่าปทุมุตตระ ผู้เจริญที่สุดในโลก<br>
  ทรงองอาจกว่านรชน ทรงแสดงอมตบทแก่หมู่ชนจำนวนมากอยู่<br>
  [๒] ครั้งนั้น ข้าพเจ้าได้ฟังพระดำรัสของพระองค์<br>
  ที่เปล่งออกด้วยอาสภิวาจา๑ แล้วจึงประคองอัญชลี<br>
  เป็นผู้มีจิตมีอารมณ์เดียว (กล่าวว่า)<br>
  [๓] สมุทรล้ำเลิศกว่าทะเลทั้งหลาย<br>
  ภูเขาสิเนรุประเสริฐกว่าภูเขาทั้งหลาย ฉันใด<br>
  ชนเหล่าใดเป็นไปตามอำนาจจิต<br>
  ชนเหล่านั้นไม่ถึงเสี้ยวหนึ่งแห่งพุทธญาณ ฉันนั้น<br>
  [๔] พระพุทธเจ้าทรงเป็นฤๅษี<br>
  ทรงประกอบด้วยพระกรุณา ทรงพักการแสดงธรรมแล้ว<br>
  ประทับนั่งอยู่ในท่ามกลางหมู่ภิกษุ<br>
  ได้ตรัสพระคาถาเหล่านี้ว่า<br>
  [๕] ผู้ใดสรรเสริญพระญาณในพระพุทธเจ้า ทรงเป็นผู้นำสัตว์โลก<br>
  ผู้นั้นจะไม่ไปเกิดยังทุคติเลยตลอด ๑๐๐,๐๐๐ กัป<br>
  [๖] ผู้นั้นจักเผากิเลสทั้งหลายได้แล้ว<br>
  เป็นผู้มีจิตมีอารมณ์เดียว มีใจตั้งมั่น มีนามว่าโสภิตะ<br>
  เป็นสาวกของพระศาสดา<br><br>เชิงอรรถ :<br>
  ๑ ดูเชิงอรรถข้อ ๒๓ หน้า ๒๖๔ ในเล่มนี้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๓ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๒. สุทัสสนเถราปทาน<br>
  [๗] ในกัปที่ ๑,๐๕๐ (นับจากกัปนี้ไป)<br>
  ได้เป็นพระเจ้าจักรพรรดิ ๗ ชาติ<br>
  พระนามว่าสมุคคตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๘] กิเลสทั้งหลายข้าพเจ้าก็เผาได้แล้ว<br>
  ภพทั้งปวงข้าพเจ้าก็ถอนได้แล้ว<br>
  วิชชา ๓ ข้าพเจ้าได้บรรลุแล้ว โดยลำดับ<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว<br>
  [๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระโสภิตเถระได้ภาษิตคาถาเหล่านี้ ด้วยประการฉะนี้<br>
  โสภิตเถราปทานที่ ๑ จบ</p>
<p> ๒. สุทัสสนเถราปทาน<br>
  ประวัติในอดีตชาติของพระสุทัสสนเถระ<br>
  (พระสุทัสสนเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๐] ที่ใกล้ฝั่งแม่น้ำอันกว้างใหญ่<br>
  มีต้นเลียบกำลังผลิผลอยู่มากมาย<br>
  เมื่อข้าพเจ้าแสวงหาต้นไม้นั้น<br>
  จึงได้เห็นพระผู้มีพระภาค ทรงเป็นผู้นำสัตว์โลก<br>
  [๑๑] ครั้งนั้น ข้าพเจ้าเห็นต้นการะเกดมีดอกบานสะพรั่ง<br>
  จึงตัดที่ขั้วแล้ว บูชาพระพุทธเจ้าพระนามว่าสิขี<br>
  ผู้เป็นเผ่าพันธุ์ของโลก (ด้วยกราบทูลว่า)<br>
  [๑๒] ข้าแต่พระมหามุนีพุทธเจ้า ผู้ประเสริฐที่สุด<br>
  พระองค์ทรงบรรลุอมตบทที่ไม่จุติด้วยพระญาณใด<br>
  ข้าพระองค์ขอบูชาพระญาณนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๔ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๓. จันทนปูชกเถราปทาน<br>
  [๑๓] ครั้นข้าพเจ้าบูชาพระญาณแล้ว<br>
  จึงได้เห็นต้นเลียบ ข้าพเจ้าได้ปัญญานั้น<br>
  นี้เป็นผลแห่งการบูชาพระญาณ<br>
  [๑๔] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระญาณ<br>
  [๑๕] ในกัปที่ ๑๓ นับจากกัปนี้ไป<br>
  ได้เป็นพระเจ้าจักรพรรดิ ๑๒ ชาติ<br>
  มีนามเหมือนกันว่าพลุคคตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุทัสสนเถระได้ภาษิตคาถาเหล่านี้ ด้วยประการฉะนี้<br>
  สุทัสสนเถราปทานที่ ๒ จบ</p>
<p> ๓. จันทนปูชกเถราปทาน<br>
  ประวัติในอดีตชาติของพระจันทนปูชกเถระ<br>
  (พระจันทนปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๗] ครั้งนั้น ข้าพเจ้าเป็นกินนร<br>
  อาศัยอยู่ใกล้ฝั่งแม่น้ำจันทภาคา<br>
  มีดอกไม้เป็นภักษา นุ่งห่มดอกไม้<br>
  [๑๘] พระผู้มีพระภาคพระนามว่าอัตถทัสสี<br>
  ผู้เจริญที่สุดในโลก ทรงองอาจกว่านรชน<br>
  เสด็จเหาะไปตามชายป่า ดังพญาหงส์ในท้องฟ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๕ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๓. จันทนปูชกเถราปทาน<br>
  [๑๙] (ข้าพเจ้ากราบทูลว่า) ข้าแต่พระองค์ผู้เป็นบุรุษอาชาไนย<br>
  ข้าพระองค์ขอนอบน้อมพระองค์ จิตพระองค์บริสุทธิ์ดี<br>
  พระองค์มีสีพระพักตร์ผ่องใส มีพระทัยผ่องแผ้ว<br>
  [๒๐] พระผู้มีพระภาค ผู้มีปัญญาดังแผ่นดิน มีปัญญาดี<br>
  เสด็จลงจากอากาศ ทรงปูลาดผ้าสังฆาฏิแล้ว ประทับนั่งขัดสมาธิ<br>
  [๒๑] ข้าพเจ้าถือแก่นจันทน์หอมอย่างละเอียด<br>
  ได้ไปยังสำนักพระชินเจ้า<br>
  ข้าพเจ้ามีจิตเลื่อมใส มีใจยินดี ได้บูชาพระพุทธเจ้า<br>
  [๒๒] ข้าพเจ้าถวายอภิวาทพระสัมมาสัมพุทธเจ้า<br>
  ผู้เจริญที่สุดในโลก ทรงองอาจกว่านรชน<br>
  ทำความปราโมทย์ให้เกิดขึ้นแล้ว<br>
  บ่ายหน้าหลีกไปทางทิศเหนือ<br>
  [๒๓] ในกัปที่ ๑๑๘ (นับจากกัปนี้ไป)<br>
  ข้าพเจ้าได้ใช้แก่นจันทน์บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๒๔] ในกัปที่ ๑๑๔ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ<br>
  พระนามว่าโรหิณี มีพลานุภาพมาก<br>
  [๒๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระจันทนปูชกเถระได้ภาษิตคาถาเหล่านี้ ด้วยประการฉะนี้<br>
  จันทนปูชกเถราปทานที่ ๓ จบ<br>
  ภาณวารที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๖ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๔. ปุปผฉทนิยเถราปทาน<br>
  ๔. ปุปผฉทนิยเถราปทาน<br>
  ประวัติในอดีตชาติของพระปุปผฉทนิยเถระ<br>
  (พระปุปผฉทนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๖] พราหมณ์มีนามว่าสุนันทะ<br>
  เป็นผู้คงแก่เรียน จบมนตร์ เป็นผู้ควรแก่การขอ<br>
  ได้บูชายัญชื่อว่าวาชเปยยะ (กล่าวคำอ่อนหวาน)<br>
  [๒๗] ครั้งนั้น พระผู้มีพระภาคพระนามว่าปทุมุตตระ<br>
  ทรงรู้แจ้งโลก ทรงเป็นผู้เลิศ ทรงเป็นฤๅษี<br>
  ประกอบด้วยพระกรุณา ทรงอนุเคราะห์หมู่ชน<br>
  เสด็จจงกรมในอากาศ<br>
  [๒๘] พระสัมมาสัมพุทธเจ้าผู้สัพพัญญู<br>
  ทรงเป็นผู้นำสัตว์โลก ไม่มีอุปธิ<br>
  ครั้นเสด็จจงกรมแล้ว<br>
  ทรงแผ่เมตตาไปในหมู่สัตว์หาประมาณมิได้<br>
  [๒๙] พราหมณ์ผู้จบมนตร์ เด็ดดอกไม้ที่ขั้วแล้ว<br>
  ประชุมศิษย์ทั้งหมด ให้ช่วยกันโยนดอกไม้ขึ้นไปในอากาศ<br>
  [๓๐] ครั้งนั้น หลังคาดอกไม้ได้มีทั่วนคร<br>
  ไม่หายไปตลอด ๗ วัน ด้วยพุทธานุภาพ<br>
  [๓๑] ด้วยกุศลมูลนั้นนั่นเอง (ข้าพเจ้า) ได้เสวยสมบัติ<br>
  กำหนดรู้อาสวะทั้งปวงแล้ว<br>
  ข้ามกระแสตัณหาที่ซ่านไปในโลกได้แล้ว<br>
  [๓๒] ในกัปที่ ๑๑๑ (นับจากกัปนี้ไป)<br>
  ได้เป็นกษัตริย์ผู้จักรพรรดิ ๓๕ ชาติ<br>
  มีพระนามว่าอัมพรังสะ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๗ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๕. รโหสัญญิกเถราปทาน<br>
  [๓๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปุปผฉทนิยเถระได้ภาษิตคาถาเหล่านี้ ด้วยประการฉะนี้<br>
  ปุปผฉทนิยเถราปทานที่ ๔ จบ</p>
<p> ๕. รโหสัญญิกเถราปทาน<br>
  ประวัติในอดีตชาติของพระรโหสัญญิกเถระ<br>
  (พระรโหสัญญิกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๔] ในที่ไม่ไกลภูเขาหิมพานต์<br>
  มีภูเขาลูกหนึ่งชื่อว่าวสภะ<br>
  เขาได้สร้างอาศรมไว้สำหรับข้าพเจ้าที่เชิงภูเขานั้น<br>
  [๓๕] ครั้งนั้น ข้าพเจ้าเป็นพราหมณ์<br>
  บอกมนตร์แก่ศิษย์ ๓๐,๐๐๐ คน<br>
  รวบรวมศิษย์เหล่านั้นแล้ว เข้าไปอยู่ ณ ที่สมควรแห่งหนึ่ง<br>
  [๓๖] ข้าพเจ้าเป็นพราหมณ์ผู้จบมนตร์ นั่ง ณ ที่สมควรแล้ว<br>
  แสวงหาพุทธเวท ทำจิตให้เลื่อมใสในพระญาณ<br>
  [๓๗] ข้าพเจ้าครั้นทำจิตให้เลื่อมใสในพระญาณนั้นแล้ว<br>
  นั่งขัดสมาธิอยู่บนเครื่องลาดใบไม้ ได้สิ้นชีวิตลง ณ ที่นั้น<br>
  [๓๘] ในกัปที่ ๓๑ นับจากกัปนี้ไป<br>
  ข้าพเจ้าได้ความทรงจำไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งความทรงจำในพระญาณ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๘ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๖. จัมปกปุปผิยเถราปทาน<br>
  [๓๙] ในกัปที่ ๒๗ (นับจากกัปนี้ไป)<br>
  ได้เป็นพระเจ้าจักรพรรดินามว่าสิรีธระ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระรโหสัญญิกเถระได้ภาษิตคาถาเหล่านี้ ด้วยประการฉะนี้<br>
  รโหสัญญิกเถราปทานที่ ๕ จบ</p>
<p> ๖. จัมปกปุปผิยเถราปทาน<br>
  ประวัติในอดีตชาติของพระจัมปกปุปผิยเถระ<br>
  (พระจัมปกปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๑] พระผู้มีพระภาคพระนามว่าเวสสภู<br>
  ผู้โชติช่วงดังดอกกรรณิการ์ ประทับนั่งอยู่ระหว่างภูเขา<br>
  ทรงทำทิศทั้งปวงให้สว่าง ดังดาวประกายพรึก<br>
  [๔๒] ได้มีมาณพ ๓ คน เป็นผู้ศึกษาดีแล้วในศิลปะของตน<br>
  คอนสาแหรกบริขารเดินตามหลังข้าพเจ้าไป<br>
  [๔๓] ข้าพเจ้าผู้มีตบะ ได้เก็บดอกจำปา ๗ ดอกใส่ไว้ในกระจาด<br>
  ข้าพเจ้าถือดอกไม้เหล่านั้นไปบูชาพระญาณ<br>
  ของพระผู้มีพระภาคพระนามว่าเวสสภู<br>
  [๔๔] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระญาณ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๒๙๙ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๗. อัตถสันทัสสกเถราปทาน<br>
  [๔๕] ในกัปที่ ๒๙ ได้เป็นพระเจ้าจักรพรรดินามว่าวิหตาภาส<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระจัมปกปุปผิยเถระได้ภาษิตคาถาเหล่านี้ ด้วยประการฉะนี้<br>
  จัมปกปุปผิยเถราปทานที่ ๖ จบ</p>
<p> ๗. อัตถสันทัสสกเถราปทาน<br>
  ประวัติในอดีตชาติของพระอัตถสันทัสสกเถระ<br>
  (พระอัตถสันทัสสกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๗] ข้าพเจ้านั่งอยู่ในโรงกว้างใหญ่<br>
  ได้เห็นพระผู้มีพระภาคทรงเป็นผู้นำสัตว์โลก<br>
  สิ้นอาสวะแล้ว บรรลุพลธรรม๑ มีหมู่ภิกษุห้อมล้อม<br>
  [๔๘] ภิกษุสงฆ์ประมาณ ๑๐๐,๐๐๐ รูป<br>
  บรรลุวิชชา ๓ ได้อภิญญา ๖ มีฤทธิ์มาก<br>
  แวดล้อมพระสัมมาสัมพุทธเจ้า<br>
  ใครเล่าเห็นแล้วจะไม่เลื่อมใส<br>
  [๔๙] การเปรียบเทียบในพระญาณ<br>
  ของพระสัมมาสัมพุทธเจ้าพระองค์ใด<br>
  ไม่มีในโลกพร้อมทั้งเทวโลก<br>
  พระสัมมาสัมพุทธเจ้าพระองค์นั้น ผู้มีพระญาณไม่สิ้นสุด<br>
  ใครเล่าเห็นแล้วจะไม่เลื่อมใส<br><br>เชิงอรรถ :<br>
  ๑ พลธรรม ได้แก่ วิริยพละ สติพละ สมาธิพละ ปัญญาพละ (ที.ปา. ๑๑/๓๑๑/๒๐๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๐ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๘. เอกรังสนิยเถราปทาน<br>
  [๕๐] อนึ่ง พระพุทธเจ้า ผู้ทรงแสดงธรรมกาย<br>
  ซึ่งเป็นบ่อเกิดแห่งรัตนะทั้งสิ้น<br>
  ชนทั้งหลายไม่สามารถจะให้กำเริบได้<br>
  ใครเล่าเห็นแล้วจะไม่เลื่อมใส<br>
  [๕๑] นารทพราหมณ์นั้น ชมเชยพระสัมมาสัมพุทธเจ้า<br>
  พระนามว่าปทุมุตตระ ผู้ไม่ทรงพ่ายแพ้<br>
  ด้วย ๓ คาถาเหล่านี้แล้ว ได้เดินไปข้างหน้า<br>
  [๕๒] ด้วยจิตที่เลื่อมใสและด้วยการชมเชยพระพุทธเจ้านั้น<br>
  ข้าพเจ้าจึงไม่ไปเกิดในทุคติเลย ตลอด ๑๐๐,๐๐๐ กัป<br>
  [๕๓] ในกัปที่ ๑๓๐ นับจากกัปนี้ไป<br>
  ได้เป็นพระเจ้าจักรพรรดิพระนามว่าสุมิตตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอัตถสันทัสสกเถระได้ภาษิตคาถาเหล่านี้ ด้วยประการฉะนี้<br>
  อัตถสันทัสสกเถราปทานที่ ๗ จบ</p>
<p> ๘. เอกรังสนิยเถราปทาน<br>
  ประวัติในอดีตชาติของพระเอกรังสนิยเถระ<br>
  (พระเอกรังสนิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๕] ชนทั้งหลายรู้จักข้าพเจ้าว่าเกสวะ โดยชื่อว่านารทะ<br>
  ข้าพเจ้าแสวงหากุศลและอกุศลอยู่<br>
  ได้ไปยังสำนักของพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๑ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๙. สาลทายกเถราปทาน<br>
  [๕๖] พระมหามุนีพระนามว่าอัตถทัสสี<br>
  มีพระทัยประกอบด้วยเมตตา<br>
  ประกอบด้วยพระกรุณามีพระจักษุพระองค์นั้น<br>
  เมื่อจะทรงปลอบโยนสัตว์ทั้งหลายให้เบาใจ จึงทรงแสดงธรรม<br>
  [๕๗] ข้าพเจ้าทำจิตของตนให้เลื่อมใสแล้ว<br>
  ประนมมือไว้เหนือเศียรเกล้า<br>
  ถวายอภิวาทพระศาสดาแล้ว<br>
  บ่ายหน้าหลีกไปทางทิศตะวันออก<br>
  [๕๘] ในกัปที่ ๑๑๗ (นับจากกัปนี้ไป)<br>
  ได้เป็นพระเจ้าจักรพรรดิพระนามว่าอมิตตตาปนะ<br>
  ผู้เป็นใหญ่ในแผ่นดิน มีพลานุภาพมาก<br>
  [๕๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเอกรังสนิยเถระได้ภาษิตคาถาเหล่านี้ ด้วยประการฉะนี้<br>
  เอกรังสนิยเถราปทานที่ ๘ จบ</p>
<p> ๙. สาลทายกเถราปทาน<br>
  ประวัติในอดีตชาติของพระสาลทายกเถระ<br>
  (พระสาลทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๐] ครั้งนั้น ข้าพเจ้าเกิดเป็นพญาไกรสรพญาเนื้อมีชาติสูง<br>
  แสวงหาบ่อน้ำบนภูเขาอยู่<br>
  ได้เห็นพระผู้มีพระภาค ทรงเป็นผู้นำสัตว์โลก<br>
  [๖๑] ข้าพเจ้าจึงคิดว่า พระมหาวีรเจ้าพระองค์นี้<br>
  ย่อมทำมหาชนให้สงบเย็นได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๒ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๑๐. ผลทายกเถราปทาน<br>
  ทางที่ดีเราพึงเข้าไปเฝ้าพระองค์<br>
  ผู้เป็นเทพยิ่งกว่าเทพ ทรงองอาจกว่านรชน<br>
  [๖๒] ข้าพเจ้าจึงหักกิ่งไม้สาละแล้วนำดอกมาพร้อมทั้งช่อ<br>
  เข้าไปเฝ้าพระสัมมาสัมพุทธเจ้า<br>
  ได้ถวายดอกไม้ชั้นดีเยี่ยม<br>
  [๖๓] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการถวายดอกไม้<br>
  [๖๔] และในกัปที่ ๙ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ<br>
  มีพระนามว่าวิโรจนะ มีพลานุภาพมาก<br>
  [๖๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสาลทายกเถระได้ภาษิตคาถาเหล่านี้ ด้วยประการฉะนี้<br>
  สาลทายกเถราปทานที่ ๙ จบ</p>
<p> ๑๐. ผลทายกเถราปทาน<br>
  ประวัติในอดีตชาติของพระผลทายกเถระ<br>
  (พระผลทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖๖] ครั้งนั้น ข้าพเจ้าเป็นนายพรานเที่ยวฆ่าสัตว์อื่นมากมาย<br>
  นอนอยู่ที่เงื้อมเขา ไม่ไกลพระศาสดาพระนามว่าสิขี<br>
  [๖๗] ข้าพเจ้าได้เห็นพระพุทธเจ้า<br>
  ผู้ทรงเป็นผู้นำชั้นเลิศของโลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๓ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] ๑๐. ผลทายกเถราปทาน<br>
  ทั้งเวลาเย็น และเวลาเช้า<br>
  แต่ข้าพเจ้าไม่มีไทยธรรมที่จะถวาย<br>
  พระศาสดาผู้เป็นจอมแห่งเทวดาและมนุษย์ ผู้คงที่<br>
  [๖๘] จึงได้ถือผลมะหาด ไปยังสำนักพระพุทธเจ้า<br>
  พระผู้มีพระภาค ผู้เจริญที่สุดในโลก<br>
  ทรงองอาจกว่านรชน ทรงรับ (ผลมะหาด) ไว้แล้ว<br>
  [๖๙] ต่อจากนั้น ข้าพเจ้าได้ถือผลมะหาด<br>
  ไปปรนนิบัติพระองค์ผู้ทรงเป็นผู้นำวิเศษ<br>
  ข้าพเจ้าได้สิ้นชีวิตลง ณ ที่นั้นเอง ด้วยจิตที่เลื่อมใสนั้น<br>
  [๗๐] ในกัปที่ ๓๑ นับจากกัปนี้ไป<br>
  ข้าพเจ้าได้ถวายผลมะหาดไว้<br>
  จึงไม่รู้จักทุคติเลย<br>
  นี้เป็นผลแห่งการถวายผลไม้<br>
  [๗๑] ในกัปที่ ๑๕ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ พระนามว่าปิยาลินะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๗๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระผลทายกเถระได้ภาษิตคาถาเหล่านี้ ด้วยประการฉะนี้<br>
  ผลทายกเถราปทานที่ ๑๐ จบ<br>
  โสภิตวรรคที่ ๑๔ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๔ }</span></p><hr><p>
  พระสุตตันตปิฎก ขุททกนิกาย อปทาน [๑๔. โสภิตวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. โสภิตเถราปทาน   ๒. สุทัสสนเถราปทาน<br>
   ๓. จันทนปูชกเถราปทาน  ๔. ปุปผฉทนิยเถราปทาน<br>
   ๕. รโหสัญญิกเถราปทาน  ๖. จัมปกปุปผิยเถราปทาน<br>
   ๗. อัตถสันทัสสกเถราปทาน  ๘. เอกรังสนิยเถราปทาน<br>
   ๙. สาลทายกเถราปทาน ๑๐. ผลทายกเถราปทาน<br>
  <br>
  บัณฑิตทั้งหลายรวบรวมคาถาไว้ ๗๒ คาถา ดังนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๕ }</span></p><hr><p>
  พระสุตตันตปิฎก ขุททกนิกาย อปทาน [๑๕.ฉัตตวรรค] ๑. อธิฉัตติยเถราปทาน<br>
  ๑๕. ฉัตตวรรค<br>
  หมวดว่าด้วยพระฉัตตะเป็นต้น<br>
  ๑. อธิฉัตติยเถราปทาน<br>
  ประวัติในอดีตชาติของพระอธิฉัตติยเถระ<br>
  (พระอธิฉัตติยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] เมื่อพระผู้มีพระภาคพระนามว่าอัตถทัสสี<br>
  ผู้สูงสุดแห่งนรชน เสด็จดับขันธปรินิพพานแล้ว<br>
  ข้าพเจ้าให้ช่างทำฉัตรเป็นชั้น ๆ บูชาไว้ที่พระสถูป<br>
  [๒] ข้าพเจ้าได้มานมัสการพระพุทธเจ้า<br>
  ทรงเป็นผู้นำสัตว์โลก ตามกาลอันสมควร<br>
  ได้ทำหลังคาดอกไม้บูชาไว้เหนือฉัตร<br>
  [๓] ในกัปที่ ๑๑๗ (นับจากกัปนี้ไป)<br>
  ข้าพเจ้าได้ครอบครองเทวสมบัติ<br>
  ไม่ไปเกิดเป็นมนุษย์เลย<br>
  นี้เป็นผลแห่งการบูชาพระสถูป<br>
  [๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอธิฉัตติยเถระได้ภาษิตคาถาเหล่านี้ ด้วยประการฉะนี้<br>
  อธิฉัตติยเถราปทานที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๖ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๒. ถัมภาโรปกเถราปทาน<br>
  ๒. ถัมภาโรปกเถราปทาน<br>
  ประวัติในอดีตชาติของพระถัมภาโรปกเถระ<br>
  (พระถัมภาโรปกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕] เมื่อพระผู้มีพระภาคผู้ทรงเป็นที่พึ่ง<br>
  ของสัตว์โลกพระนามว่าธัมมทัสสี<br>
  ทรงองอาจกว่านรชน เสด็จดับขันธปรินิพพานแล้ว<br>
  ข้าพเจ้าได้ยกเสาธงขึ้นไว้<br>
  ที่เจดีย์ของพระพุทธเจ้าผู้ประเสริฐที่สุด<br>
  [๖] ข้าพเจ้าให้นายช่างสร้างบันได<br>
  แล้วขึ้นสู่พระสถูปที่ประเสริฐ<br>
  ได้ถือดอกมะลิไปบูชาที่พระสถูป<br>
  [๗] ช่างน่าอัศจรรย์ พระพุทธเจ้าทั้งหลาย<br>
  ช่างน่าอัศจรรย์ พระธรรมทั้งหลาย<br>
  ช่างน่าอัศจรรย์ การที่ข้าพเจ้าได้มาประจวบพระศาสดา<br>
  ข้าพเจ้าจึงไม่รู้จักทุคติเลย<br>
  นี้เป็นผลแห่งการบูชาพระสถูป<br>
  [๘] ในกัปที่ ๙๔ นับจากกัปนี้ไป<br>
  ได้เป็นพระเจ้าจักรพรรดิ ๑๖ ชาติ<br>
  มีพระนามว่าถูปสิขะ มีพลานุภาพมาก<br>
  [๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระถัมภาโรปกเถระได้ภาษิตคาถาเหล่านี้ ด้วยประการฉะนี้<br>
  ถัมภาโรปกเถราปทานที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๗ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๓. เวทิการกเถราปทาน<br>
  ๓. เวทิการกเถราปทาน<br>
  ประวัติในอดีตชาติของพระเวทิการกเถระ<br>
  (พระเวทิการกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๐] เมื่อพระผู้มีพระภาค ผู้ทรงเป็นที่พึ่งของสัตว์โลก<br>
  พระนามว่าปิยทัสสี ทรงเป็นผู้สูงสุดแห่งนรชน<br>
  เสด็จดับขันธปรินิพพานแล้ว<br>
  ข้าพเจ้ามีจิตเลื่อมใส มีใจยินดี<br>
  ได้กระทำแท่นสำหรับบูชาพระพุทธเจ้า<br>
  [๑๑] ข้าพเจ้าให้ประดับล้อมไว้ด้วยแก้วมณีแล้ว<br>
  ได้กล่าวสรรเสริญพระพุทธเจ้าผู้สูงสุด<br>
  ทำการฉลองแท่นสำหรับบูชาแล้ว<br>
  ก็ได้สิ้นชีวิตลง ณ ที่นั้นเอง<br>
  [๑๒] ข้าพเจ้าเกิดในกำเนิดใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในกำเนิดนั้น ๆ เทวดาทั้งหลายย่อมทรงแก้วมณีไว้ในอากาศ<br>
  นี้เป็นผลแห่งบุญกรรม<br>
  [๑๓] ในกัปที่ ๑๑๖ นับจากกัปนี้ไป<br>
  ได้เป็นพระเจ้าจักรพรรดิ ๓๒ ชาติ<br>
  มีพระนามว่ามณีปภา มีพลานุภาพมาก<br>
  [๑๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเวทิการกเถระได้ภาษิตคาถาเหล่านี้ ด้วยประการฉะนี้<br>
  เวทิการกเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๘ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๔. สปริวาริยเถราปทาน<br>
  ๔. สปริวาริยเถราปทาน<br>
  ประวัติในอดีตชาติของพระสปริวาริยเถระ<br>
  (พระสปริวาริยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๕] พระชินสัมพุทธเจ้าพระนามว่าปทุมุตตระ<br>
  ผู้เจริญที่สุดในโลก ทรงองอาจกว่านรชน<br>
  รุ่งเรืองดังกองไฟ เสด็จดับขันธปรินิพพานแล้ว<br>
  [๑๖] ก็เมื่อพระมหาวีรเจ้าเสด็จดับขันธปรินิพพานแล้ว<br>
  ได้มีพระสถูปที่กว้างใหญ่<br>
  ชนทั้งหลายบำรุงรักษาสิ่งของที่จะพึงถวายพระสถูป<br>
  ในห้องพระธาตุซึ่งประเสริฐที่สุด<br>
  [๑๗] ครั้งนั้น ข้าพเจ้ามีจิตเลื่อมใส มีใจยินดี<br>
  ได้ทำแท่นบูชาด้วยไม้จันทน์<br>
  ถวายธูปและของหอมที่สมควรแก่พระสถูป<br>
  [๑๘] ข้าพเจ้าเมื่อเกิดในภพใด ๆ<br>
  คือจะเกิดเป็นเทวดาหรือมนุษย์ก็ตาม<br>
  ในภพนั้น ๆ ไม่เห็นความต่ำต้อยของตนเลย<br>
  นี้เป็นผลแห่งบุพกรรม<br>
  [๑๙] ในกัปที่ ๑๑๕ นับจากกัปนี้ไป<br>
  ได้เป็นพระเจ้าจักรพรรดิ ๘ ชาติ<br>
  มีพระนามว่าสมัตตะ มีพลานุภาพมาก<br>
  [๒๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสปริวาริยเถระได้ภาษิตคาถาเหล่านี้ ด้วยประการฉะนี้<br>
  สปริวาริยเถราปทานที่ ๔ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๐๙ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๕. อุมาปุปผิยเถราปทาน<br>
  ๕. อุมาปุปผิยเถราปทาน<br>
  ประวัติในอดีตชาติของพระอุมาปุปผิยเถระ<br>
  (พระอุมาปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๑] เมื่อพระผู้มีพระภาคพระนามว่าสิทธัตถะ<br>
  ผู้อันชาวโลกบูชา ผู้สมควรรับเครื่องบูชา<br>
  เสด็จดับขันธปรินิพพานแล้ว<br>
  ได้มีการฉลองพระมหาสถูป<br>
  [๒๒] เมื่องานฉลองพระสถูป<br>
  ของพระผู้มีพระภาคพระนามว่าสิทธัตถะ<br>
  ผู้แสวงหาคุณอันยิ่งใหญ่ กำลังดำเนินไปอยู่<br>
  ข้าพเจ้าได้ถือดอกฝ้ายไปบูชาที่พระสถูป<br>
  [๒๓] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาด้วยดอกไม้<br>
  [๒๔] ในกัปที่ ๙ นับจากกัปนี้ไป<br>
  ได้เป็นพระเจ้าจักรพรรดิ ๘๕ ชาติ<br>
  มีพระนามว่าโสมเทพ มีพลานุภาพมาก<br>
  [๒๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอุมาปุปผิยเถระได้ภาษิตคาถาเหล่านี้ ด้วยประการฉะนี้<br>
  อุมาปุปผิยเถราปทานที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๐ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๖. อนุโลมทายกเถราปทาน<br>
  ๖. อนุโลมทายกเถราปทาน<br>
  ประวัติในอดีตชาติของพระอนุโลมทายกเถระ<br>
  (พระอนุโลมทายกเถระ เมื่อจะประกาศประวัติในอดีตของตน จึงกล่าวว่า)<br>
  [๒๖] ข้าพเจ้าได้ทำแท่นบูชาที่ต้นโพธิ์ของพระมุนีพระนามว่าอโนมทัสสี<br>
  ข้าพเจ้าใส่ก้อนปูนขาวแล้ว ปาดให้เกลี้ยงด้วยเกรียง (ของตนเอง)<br>
  [๒๗] พระศาสดาพระนามว่าอโนมทัสสีผู้สูงสุดแห่งนรชน<br>
  ทอดพระเนตรเห็นกรรมที่ข้าพเจ้าได้ทำไว้ดีนั้น<br>
  ประทับยืนอยู่ในท่ามกลางหมู่ภิกษุ ได้ตรัสพระคาถานี้ว่า<br>
  [๒๘] ด้วยผลกรรมคือการฉาบด้วยปูนขาวนี้<br>
  และด้วยการตั้งเจตนาไว้มั่น<br>
  ผู้นี้จักได้เสวยสมบัติแล้วทำที่สุดทุกข์ได้<br>
  [๒๙] ข้าพเจ้าเป็นผู้มีสีหน้าผ่องใส<br>
  เป็นผู้มีจิตมีอารมณ์เดียว มีใจตั้งมั่นด้วยดี<br>
  ทรงร่างกายอันมีในภพสุดท้ายอยู่<br>
  ในศาสนาของพระสัมมาสัมพุทธเจ้า<br>
  [๓๐] ในกัปที่ ๑๐๐ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสัมปัสสนะ<br>
  บริบูรณ์ ไม่บกพร่อง มีพลานุภาพมาก<br>
  [๓๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอนุโลมทายกเถระได้ภาษิตคาถาเหล่านี้ ด้วยประการฉะนี้<br>
  อนุโลมทายกเถราปทานที่ ๖ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๑ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๗. มัคคทายกเถราปทาน<br>
  ๗. มัคคทายกเถราปทาน<br>
  ประวัติในอดีตชาติของพระมัคคทายกเถระ<br>
  (พระมัคคทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๒] พระสัมมาสัมพุทธเจ้า ผู้มีพระจักษุ<br>
  เสด็จข้ามแม่น้ำแล้วดำเนินไปสู่ป่า<br>
  ข้าพเจ้าได้เห็นพระสัมมาสัมพุทธเจ้าพระนามว่าสิทธัตถะ<br>
  มีพระลักษณะอันประเสริฐพระองค์นั้น<br>
  [๓๓] ข้าพเจ้าจึงถือจอบและปุ้งกี๋มา<br>
  ปรับหนทางนั้นให้ราบเรียบ<br>
  ถวายอภิวาทพระศาสดาแล้ว ทำจิตของตนให้เลื่อมใส<br>
  [๓๔] ในกัปที่ ๙๔ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการทำทางถวาย<br>
  [๓๕] ในกัปที่ ๕๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งมีพระนามว่าสุปปพุทธะ<br>
  ผู้เป็นใหญ่ในหมู่ชน เป็นผู้นำ<br>
  [๓๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมัคคทายกเถระได้ภาษิตคาถาเหล่านี้ ด้วยประการฉะนี้<br>
  มัคคทายกเถราปทานที่ ๗ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๒ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๘. ผลกทายกเถราปทาน<br>
  ๘. ผลกทายกเถราปทาน<br>
  ประวัติในอดีตชาติของพระผลกทายกเถระ<br>
  (พระผลกทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๗] เมื่อก่อนข้าพเจ้าเป็นนายช่างทำยานพาหนะ<br>
  เป็นผู้ศึกษาดีในการงานของช่างไม้<br>
  ได้ใช้ไม้จันทน์ทำเป็นแผ่นกระดาน<br>
  แล้วถวายพระสัมมาสัมพุทธเจ้า ผู้เป็นเผ่าพันธุ์ของโลก<br>
  [๓๘] วิมานทองคำที่บุญกรรมเนรมิตดีแล้วนี้ ส่องแสงสว่างไสว<br>
  ยานคือช้าง ยานคือม้า ซึ่งเป็นยานทิพย์ ได้ปรากฏแก่ข้าพเจ้า<br>
  [๓๙] ปราสาท วอ และแก้ว ประมาณมิได้<br>
  บังเกิดแก่ข้าพเจ้าตามปรารถนา<br>
  นี้เป็นผลแห่งการถวายแผ่นกระดาน<br>
  [๔๐] ในกัปที่ ๙๑ นับจากกัปนี้ไป<br>
  ข้าพเจ้าได้ถวายแผ่นกระดานไว้<br>
  จึงไม่รู้จักทุคติเลย<br>
  นี้เป็นผลแห่งการถวายแผ่นกระดาน<br>
  [๔๑] ในกัปที่ ๕๗ (นับจากกัปนี้ไป)<br>
  ได้เป็นพระเจ้าจักรพรรดิ ๔ ชาติ<br>
  พระนามว่าภวนิมมิตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระผลกทายกเถระได้ภาษิตคาถาเหล่านี้ ด้วยประการฉะนี้<br>
  ผลกทายกเถราปทานที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๓ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๙. วฏังสกิยเถราปทาน<br>
  ๙. วฏังสกิยเถราปทาน<br>
  ประวัติในอดีตชาติของพระวฏังสกิยเถระ<br>
  (พระวฏังสกิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๓] พระผู้มีพระภาคผู้เป็นพระสยัมภู<br>
  ผู้ไม่ทรงพ่ายแพ้ พระนามว่าสุเมธะ<br>
  เมื่อจะทรงพอกพูนวิเวก๑จึงเสด็จเข้าป่าใหญ่<br>
  [๔๔] ข้าพเจ้าเห็นดอกช้างน้าวบานสะพรั่ง<br>
  จึงนำมาร้อยเป็นพวงมาลัย<br>
  บูชาพระสัมมาสัมพุทธเจ้า<br>
  ผู้ทรงเป็นผู้นำสัตว์โลก เฉพาะพระพักตร์ของพุทธเจ้า<br>
  [๔๕] ในกัปที่ ๓๐,๐๐๐ (นับจากกัปนี้ไป)<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๔๖] ในกัปที่ ๑๑๙ (นับจากกัปนี้ไป)<br>
  ได้เป็นพระเจ้าจักรพรรดิ ๑๖ ชาติ<br>
  พระนามว่านิมมิตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระวฏังสกิยเถระได้ภาษิตคาถาเหล่านี้ ด้วยประการฉะนี้<br>
  วฏังสกิยเถราปทานที่ ๙ จบ<br><br>เชิงอรรถ :<br>
  ๑ วิเวก หมายถึงกายวิเวกและจิตตวิเวก (ขุ.อป.อ. ๒/๔๓/๑๙๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๔ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] ๑๐. ปัลลังกทายกเถราปทาน<br>
  ๑๐. ปัลลังกทายกเถราปทาน<br>
  ประวัติในอดีตชาติของพระปัลลังกทายกเถระ<br>
  (พระปัลลังกทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๘] ข้าพเจ้าได้ถวายบัลลังก์พร้อมทั้งเพดานและผ้าคลุมอาสน์<br>
  แด่พระผู้มีพระภาคพระนามว่าสุเมธะ<br>
  ผู้เจริญที่สุดในโลก ผู้คงที่<br>
  [๔๙] ครั้งนั้น บัลลังก์นั้นสมบูรณ์ด้วยรัตนะ ๗ ประการ<br>
  ดังจะรู้ความคิดของข้าพเจ้า<br>
  จึงได้บังเกิดแก่ข้าพเจ้าทุกเมื่อ<br>
  [๕๐] ในกัปที่ ๓๐,๐๐๐ (นับจากกัปนี้ไป)<br>
  ข้าพเจ้าได้ถวายบัลลังก์ไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายบัลลังก์<br>
  [๕๑] ในกัปที่ ๒๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๓ ชาติ<br>
  พระนามว่าสุวรรณาภะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัลลังกทายกเถระได้ภาษิตคาถาเหล่านี้ ด้วยประการฉะนี้<br>
  ปัลลังกทายกเถราปทานที่ ๑๐ จบ<br>
  ฉัตตวรรคที่ ๑๕ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๕ }</span></p><hr><p>
  พระสุตตันตปิฎก ขุททกนิกาย อปทาน [๑๕. ฉัตตวรรค] รวมอปาทานที่มีในวรรค<br>
  รวมอปาทานที่มีในวรรคนี้ คือ<br>
  <br>
   ๑. อธิฉัตติยเถราปทาน   ๒. ถัมภาโรปกเถราปทาน<br>
   ๓. เวทิการกเถราปทาน  ๔. สปริวาริยเถราปทาน<br>
   ๕. อุมาปุปผิยเถราปทาน  ๖. อนุโลมทายกเถราปทาน<br>
   ๗. มัคคทายกเถราปทาน  ๘. ผลกทายกเถราปทาน<br>
   ๙. วฏังสกิยเถราปทาน ๑๐. ปัลลังกทายกเถราปทาน<br>
  <br>
  บัณฑิตประกาศคาถาไว้ ๕๒ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๖ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๑. พันธุชีวกเถราปทาน<br>
  ๑๖. พันธุชีวกวรรค<br>
  หมวดว่าด้วยพระพันธุชีวกะเป็นต้น<br>
  ๑. พันธุชีวกเถราปทาน<br>
  ประวัติในอดีตชาติของพระพันธุชีวกเถระ<br>
  (พระพันธุชีวกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] พระสัมมาสัมพุทธเจ้า ผู้ปราศจากมลทิน<br>
  บริสุทธิ์ ผ่องใส ไม่ขุ่นมัวดังดวงจันทร์<br>
  สิ้นความเพลิดเพลินในภพแล้ว<br>
  ทรงข้ามตัณหาที่ซ่านไปในโลกได้แล้ว<br>
  [๒] ทรงช่วยหมู่ชนให้สงบเย็น ทรงข้ามเองแล้ว<br>
  พาหมู่ชนให้ข้าม ทรงเป็นพระมุนี เข้าฌานอยู่ในป่า<br>
  เป็นผู้ มีจิตมีอารมณ์เดียว<br>
  มีพระหฤทัยตั้งมั่นด้วยดี<br>
  [๓] ข้าพเจ้าใช้ด้ายร้อยดอกชบาแล้วบูชา<br>
  พระพุทธเจ้าพระนามว่าสิขี พระองค์นั้น<br>
  ผู้เป็นเผ่าพันธุ์ของโลก<br>
  [๔] ในกัปที่ ๓๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๕] ในกัปที่ ๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสมันตจักษุ<br>
  เป็นจอมมนุษย์ มียศใหญ่ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๗ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๒. ตัมพปุปผิยเถราปทาน<br>
  [๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระพันธุชีวกเถระได้ภาษิตคาถาเหล่านี้ ด้วยประการฉะนี้<br>
  พันธุชีวกเถราปทานที่ ๑ จบ</p>
<p> ๒. ตัมพปุปผิยเถราปทาน<br>
  ประวัติในอดีตชาติของพระตัมพปุปผิยเถระ<br>
  (พระตัมพปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗] ข้าพเจ้าเป็นผู้ขวนขวายในการงานของบุคคลอื่น<br>
  ได้ทำความผิดไว้แล้ว ประสบภัยเวร จึงวิ่งหนีไปตามราวป่า<br>
  [๘] ข้าพเจ้าได้เห็นต้นไม้มีดอกเป็นพวง<br>
  บานสะพรั่งที่ธรรมชาติสร้างไว้<br>
  จึงถือดอกแดง ๆ ไปเกลี่ยลงที่ต้นโพธิ์<br>
  [๙] ข้าพเจ้าได้กวาดต้นแคฝอย<br>
  ซึ่งเป็นต้นไม้เป็นที่ตรัสรู้ที่ประเสริฐนั้นแล้ว<br>
  เข้าไปนั่งขัดสมาธิที่โคนต้นโพธิ์<br>
  [๑๐] ชนทั้งหลายแสวงหาทางไปอยู่ ได้มายังสำนักของข้าพเจ้า<br>
  และข้าพเจ้าเห็นชนเหล่านั้น ณ ที่นั้นแล้ว<br>
  ระลึกถึงต้นโพธิ์ที่ประเสริฐ<br>
  [๑๑] ข้าพเจ้ามีจิตผ่องใส ไหว้ต้นโพธิ์แล้ว<br>
  ตกลงไปในเหวที่น่ากลัว ลึกหลายชั่วลำตาล<br>
  [๑๒] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๘ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๓. วีถิสัมมัชชกเถราปทาน<br>
  จึงไม่รู้จักทุคติเลย<br>
  นี้เป็นผลแห่งการบูชาต้นโพธิ์<br>
  [๑๓] ในกัปที่ ๓ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสุสัญญตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระตัมพปุปผิยเถระได้ภาษิตคาถาเหล่านี้ ด้วยประการฉะนี้<br>
  ตัมพปุปผิยเถราปทานที่ ๒ จบ</p>
<p> ๓. วีถิสัมมัชชกเถราปทาน<br>
  ประวัติในอดีตชาติของพระวีถิสัมมัชชกเถระ<br>
  (พระวีถิสัมมัชชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๕] พระสัมมาสัมพุทธเจ้า ผู้ทรงเป็นผู้นำสัตว์โลก<br>
  มีพระรัศมีรุ่งเรืองดังดวงอาทิตย์อุทัย และดุจดวงจันทร์<br>
  เสด็จดำเนินไปดังดวงจันทร์ในวันเพ็ญ<br>
  [๑๖] ภิกษุสงฆ์ประมาณ ๖๘,๐๐๐ รูป<br>
  ล้วนเป็นพระขีณาสพ แวดล้อมพระสัมมาสัมพุทธเจ้า<br>
  พระองค์นั้นผู้เป็นจอมแห่งเทวดาและมนุษย์<br>
  ทรงองอาจกว่านรชน<br>
  [๑๗] เมื่อพระผู้มีพระภาคทรงเป็นผู้นำสัตว์โลก เสด็จดำเนินไป<br>
  ข้าพเจ้ามีจิตผ่องใส จึงกวาดถนนนั้น<br>
  แล้วได้ยกธงขึ้นที่ถนนนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๑๙ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๔. กักการุปุปผปูชกเถราปทาน<br>
  [๑๘] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ธงบูชาไว้<br>
  จึงไม่รู้จักทุคติเลย<br>
  นี้เป็นผลแห่งการยกธง(ถวายบูชา)<br>
  [๑๙] ในกัปที่ ๔ นับจากกัปนี้ไป<br>
  ข้าพเจ้าได้เป็นพระราชาปรากฏพระนามว่าสุธชะ<br>
  สมบูรณ์ด้วยอาการทุกอย่าง มีพลานุภาพมาก<br>
  [๒๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระวีถิสัมมัชชกเถระได้ภาษิตคาถาเหล่านี้ ด้วยประการฉะนี้<br>
  วีถิสัมมัชชกเถราปทานที่ ๓ จบ</p>
<p> ๔. กักการุปุปผปูชกเถราปทาน<br>
  ประวัติในอดีตชาติของพระกักการุปุปผปูชกเถระ<br>
  (พระกักการุปุปผปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๑] ข้าพเจ้าเป็นเทพบุตร บูชาพระผู้มีพระภาคพระนามว่าสิขี<br>
  ผู้ทรงเป็นผู้นำ ได้ประคองดอกฟักทิพย์<br>
  บูชาพระพุทธเจ้าพระองค์นั้น<br>
  [๒๒] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๐ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๕. มันทารวปุปผปูชกเถราปทาน<br>
  [๒๓] และในกัปที่ ๙ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสัตตุตตมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกักการุปุปผปูชกเถระได้ภาษิตคาถาเหล่านี้ ด้วยประการฉะนี้<br>
  กักการุปุปผปูชกเถราปทานที่ ๔ จบ</p>
<p> ๕. มันทารวปุปผปูชกเถราปทาน<br>
  ประวัติในอดีตชาติของพระมันทารวปุปผปูชกเถระ<br>
  (พระมันทารวปุปผปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๕] ข้าพเจ้าเป็นเทพบุตร บูชาพระผู้มีพระภาคพระนามว่าสิขี<br>
  ผู้ทรงเป็นผู้นำ ได้บูชาพระพุทธเจ้าพระองค์นั้น<br>
  ด้วยดอกมณฑารพ<br>
  [๒๖] พวงมาลัยทิพย์ได้เป็นหลังคา<br>
  อยู่เหนือพระตถาคตตลอด ๗ วัน<br>
  ประชาชนทั้งปวงมาประชุมกันนมัสการพระตถาคต<br>
  [๒๗] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๒๘] และในกัปที่ ๑๐ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าชุตินธระ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๑ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๗. ติณสูลกเถราปทาน<br>
  [๒๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมันทารวปุปผปูชกเถระได้ภาษิตคาถาเหล่านี้ ด้วย<br>
  ประการฉะนี้<br>
  มันทารวปุปผปูชกเถราปทานที่ ๕ จบ</p>
<p> ๖. กทัมพปุปผิยเถราปทาน<br>
  ประวัติในอดีตชาติของพระกทัมพปุปผิยเถระ<br>
  (พระกทัมพปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๐] ในที่ไม่ไกลภูเขาหิมพานต์ มีภูเขาลูกหนึ่งชื่อว่ากุกกุฏะ<br>
  มีพุทธะ๑ ๗ พระองค์อาศัยอยู่ที่เชิงภูเขานั้น<br>
  [๓๑] ข้าพเจ้าเห็นต้นกระทุ่มมีดอกบานสะพรั่ง<br>
  ดังดวงจันทร์ลอยเด่น (ในท้องฟ้า)<br>
  จึงใช้มือทั้ง ๒ ประคอง โปรยบูชาพุทธะทั้ง ๗ องค์<br>
  [๓๒] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพุทธะ<br>
  [๓๓] ในกัปที่ ๙๒ นับจากกัปนี้ไป<br>
  ได้เป็นพระเจ้าจักรพรรดิ ๗ พระองค์<br>
  มีนามเหมือนกันว่าปุปผะ<br>
  สมบูรณ์ด้วยรัตนะ ๗ ประการ มีพลานุภาพมาก<br><br>เชิงอรรถ :<br>
  ๑ พุทธะ ในที่นี้หมายถึงพระปัจเจกพุทธเจ้า (ขุ.อป.อ. ๒/๓๐/๑๙๙)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๒ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๗. ติณสูลกเถราปทาน<br>
  [๓๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกทัมพปุปผิยเถระได้ภาษิตคาถาเหล่านี้ ด้วยประการฉะนี้<br>
  กทัมพปุปผิยเถราปทานที่ ๖ จบ</p>
<p> ๗. ติณสูลกเถราปทาน<br>
  ประวัติในอดีตชาติของพระติณสูลกเถระ<br>
  (พระติณสูลกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๕] ในที่ไม่ไกลภูเขาหิมพานต์ มีภูเขาลูกหนึ่งชื่อว่าภูตคณะ<br>
  พระสยัมภูชินเจ้าองค์หนึ่ง<br>
  ผู้สละโลกแล้ว อาศัยอยู่ที่ภูเขานั้น<br>
  [๓๖] ข้าพเจ้าถือดอกมะลิซ้อนไปบูชาพระพุทธเจ้าพระองค์นั้น<br>
  ข้าพเจ้าจึงไม่ตกวินิบาตนรกตลอด ๙๐,๐๐๐ กัป<br>
  [๓๗] ในกัปที่ ๑๑ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งพระนามว่าธรณีรุหะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติณสูลกเถระได้ภาษิตคาถาเหล่านี้ ด้วยประการฉะนี้<br>
  ติณสูลกเถราปทานที่ ๗ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๓ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๘. นาคปุปผิยเถราปทาน<br>
  ๘. นาคปุปผิยเถราปทาน<br>
  ประวัติในอดีตชาติของพระนาคปุปผิยเถระ<br>
  (พระนาคปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๙] (ข้าพเจ้าเป็น) พราหมณ์มีนามว่าสุวัจฉะ ผู้จบมนตร์<br>
  มีพวกศิษย์ของตนห้อมล้อม อาศัยอยู่ระหว่างภูเขา<br>
  [๔๐] พระชินเจ้าพระนามว่าปทุมุตตระ ผู้สมควรรับเครื่องบูชา<br>
  พระองค์ทรงประสงค์จะช่วยข้าพเจ้า(จากสังสารวัฏ)<br>
  จึงเสด็จมายังสำนักของข้าพเจ้า<br>
  [๔๑] พระองค์เสด็จจงกรมอยู่ในอากาศ<br>
  เหมือนประทีปที่กำลังลุกโพลง<br>
  ทรงทราบความร่าเริงของข้าพเจ้าแล้ว<br>
  บ่ายพระพักตร์เสด็จหลีกไปทางทิศตะวันออก<br>
  [๔๒] ข้าพเจ้าได้เห็นความอัศจรรย์ซึ่งไม่เคยมี<br>
  น่าขนพองสยองเกล้านั้นแล้ว<br>
  จึงเก็บเอาดอกกากะทิงไปโปรยลงที่ทางเสด็จไป<br>
  [๔๓] ในกัปที่ ๑๐๐,๐๐๐ นับจากกัปนี้ไป<br>
  ข้าพเจ้าได้โปรยดอกไม้ไว้ ด้วยจิตที่เลื่อมใสนั้น<br>
  ข้าพเจ้าจึงไม่ไปเกิดยังทุคติเลย<br>
  [๔๔] ในกัปที่ ๓๑ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่ามหารถ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระนาคปุปผิยเถระได้ภาษิตคาถาเหล่านี้ ด้วยประการฉะนี้<br>
  นาคปุปผิยเถราปทานที่ ๘ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๔ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๙. ปุนนาคปุปผิยเถราปทาน<br>
  ๙. ปุนนาคปุปผิยเถราปทาน<br>
  ประวัติในอดีตชาติของพระปุนนาคปุปผิยเถระ<br>
  (พระปุนนาคปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๖] ข้าพเจ้าเป็นนายพราน เข้าไปยังป่าดงทึบอาศัยอยู่<br>
  ได้เห็นดอกบุนนาคบานสะพรั่ง<br>
  จึงหวนระลึกถึงพระพุทธเจ้าผู้ประเสริฐที่สุด<br>
  [๔๗] จึงเลือกเก็บดอกบุนนาคนั้น ซึ่งมีกลิ่นหอมยิ่งนักแล้ว<br>
  ก่อสถูปที่กองทราย บูชาพระพุทธเจ้า<br>
  [๔๘] ในกัปที่ ๙๒ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๔๙] ในกัปที่ ๙๑ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งพระนามว่าตโมนุทะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปุนนาคปุปผิยเถระได้ภาษิตคาถาเหล่านี้ ด้วยประการ<br>
  ฉะนี้<br>
  ปุนนาคปุปผิยเถราปทานที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๕ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] ๑๐. กุมุททายกเถราปทาน<br>
  ๑๐. กุมุททายกเถราปทาน<br>
  ประวัติในอดีตชาติของพระกุมุททายกเถระ<br>
  (พระกุมุททายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๑] ในที่ไม่ไกลภูเขาหิมพานต์<br>
  ได้มีสระธรรมชาติ (สระเกิดเอง) สระใหญ่<br>
  ดารดาษด้วยดอกปทุมและดอกอุบล<br>
  สะพรั่งไปด้วยดอกบุณฑริก<br>
  [๕๒] ครั้งนั้น ข้าพเจ้าเกิดเป็นนกมีนามว่ากุกกุฏะ เป็นสัตว์มีศีล<br>
  สมบูรณ์ด้วยวัตร ฉลาดในบุญและมิใช่บุญอาศัยอยู่ใกล้สระนั้น<br>
  [๕๓] พระมหามุนีพระนามว่าปทุมุตตระ ทรงรู้แจ้งโลก<br>
  ผู้สมควรรับเครื่องบูชา เสด็จจาริกไปในที่ไม่ไกลสระนั้น<br>
  [๕๔] ข้าพเจ้าหักดอกโกมุทซึ่งเกิดในน้ำแล้ว น้อมเข้าไปถวาย<br>
  พระพุทธเจ้าพระนามว่าปทุมุตตระ ผู้แสวงหาคุณอันยิ่งใหญ่<br>
  ผู้พระมหามุนี ทรงทราบความดำริของข้าพเจ้าแล้ว จึงทรงรับไว้<br>
  [๕๕] ข้าพเจ้าครั้นถวายทานนั้นแล้ว ถูกกุศลมูลตักเตือนแล้ว<br>
  จึงไม่ไปเกิดยังทุคติเลยตลอด ๑๐๐,๐๐๐ กัป<br>
  [๕๖] ในกัปที่ ๑๑๖ นับจากกัปนี้ไป<br>
  ได้เป็นพระเจ้าจักรพรรดิ ๘ ชาติ<br>
  มีพระนามว่าวรุณ มีพลานุภาพมาก<br>
  [๕๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกุมุททายกเถระได้ภาษิตคาถาเหล่านี้ ด้วยประการฉะนี้<br>
  กุมุททายกเถราปทานที่ ๑๐ จบ<br>
  พันธุชีวกวรรคที่ ๑๖ จบบริบูรณ์<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๖ }</span></p><hr><p>
  พระสุตตันตปิฎก ขุททกนิกาย อปทาน [๑๖. พันธุชีวกวรรค] รวมอปทานที่มีในวรรค<br>
  รวมอปทานที่มีในวรรคนี้ คือ<br>
  <br>
   ๑. พันธุชีวกเถราปทาน   ๒. ตัมพปุปผิยเถราปทาน<br>
   ๓. วีถิสัมมัชชกเถราปทาน  ๔. กักการุปุปผปูชกเถราปทาน<br>
   ๕. มันทารวปุปผปูชกเถราปทาน  ๖. กทัมพปุปผิยเถราปทาน<br>
   ๗. ติณสูลกเถราปทาน  ๘. นาคปุปผิยเถราปทาน<br>
   ๙. ปุนนาคปุปผิยเถราปทาน ๑๐. กุมุททายกเถราปทาน<br>
  <br>
  บัณฑิตกล่าวคาถาไว้ ๕๖ คาถา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๗ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๑. สุปาริจริยเถราปทาน<br>
  ๑๗. สุปาริจริยวรรค<br>
  หมวดว่าด้วยพระสุปาริจริยะเป็นต้น<br>
  ๑. สุปาริจริยเถราปทาน<br>
  ประวัติในอดีตชาติของพระสุปาริจริยเถระ<br>
  (พระสุปาริจริยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] พระผู้มีพระภาคพระนามว่าปทุมะ<br>
  ผู้เป็นจอมแห่งเทวดาและมนุษย์ ทรงองอาจกว่านรชน<br>
  ทรงมีพระจักษุ เสด็จออกจากป่าใหญ่แล้ว ทรงแสดงธรรมอยู่<br>
  [๒] เทวดาได้ประชุมกันในที่ไม่ไกลพระผู้มีพระภาค<br>
  ผู้แสวงหาคุณอันยิ่งใหญ่<br>
  ในขณะนั้น เทวดาทั้งหลายมาประชุมกัน<br>
  ด้วยกิจบางอย่าง ได้เพ่งมองดู<br>
  [๓] ก็ข้าพเจ้าได้ทราบพระดำรัส ที่แสดงอมตธรรมของพระพุทธเจ้า<br>
  ก็มีจิตเลื่อมใส มีใจยินดี ปรบมือแล้วจึงเข้าไปบำรุง<br>
  [๔] ข้าพเจ้าเห็นผลแห่งการบำรุงพระศาสดา<br>
  ที่ข้าพเจ้าประพฤติดีแล้ว ใน ๓๐,๐๐๐ กัป<br>
  ข้าพเจ้าจึงไม่ไปเกิดในทุคติเลย<br>
  [๕] ในกัปที่ ๑๒๙ (นับจากกัปนี้ไป)<br>
  ได้เป็นพระเจ้าจักรพรรดิมีพระนามว่าสมลังกตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๖] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสุปาริจริยเถระได้ภาษิตคาถาเหล่านี้ ด้วยประการฉะนี้<br>
  สุปาริจริยเถราปทานที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๘ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๒. กณเวรปุปผิยเถราปทาน<br>
  ๒. กณเวรปุปผิยเถราปทาน<br>
  ประวัติในอดีตชาติของพระกณเวรปุปผิยเถระ<br>
  (พระกณเวรปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๗] พระผู้มีพระภาคพระนามว่าสิทธัตถะ ผู้เจริญที่สุดในโลก<br>
  ทรงองอาจกว่านรชน มีหมู่สาวกห้อมล้อม<br>
  เสด็จดำเนินไปยังนคร<br>
  [๘] ข้าพเจ้าได้รับแต่งตั้งให้เป็นผู้คุ้มครองภายในพระราชวัง<br>
  จึงเข้าไปในปราสาท ได้เห็นพระผู้มีพระภาค<br>
  ผู้ทรงเป็นผู้นำสัตว์โลก<br>
  [๙] ข้าพเจ้าจึงถือดอกยี่โถไปโปรยลงในท่ามกลางหมู่ภิกษุ<br>
  แบ่งโปรยลงสำหรับพระพุทธเจ้ายิ่งกว่านั้น<br>
  [๑๐] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๑๑] ในกัปที่ ๘๗ นับจากกัปนี้ไป<br>
  ได้เป็นพระเจ้าจักรพรรดิ ๔ ชาติ พระนามว่ามหิทธิกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกณเวรปุปผิยเถระได้ภาษิตคาถาเหล่านี้ ด้วยประการฉะนี้<br>
  กณเวรปุปผิยเถราปทานที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๒๙ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๓. ขัชชกทายกเถราปทาน<br>
  ๓. ขัชชกทายกเถราปทาน<br>
  ประวัติในอดีตชาติของพระขัชชกทายกเถระ<br>
  (พระขัชชกทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๓] เมื่อก่อน ข้าพเจ้าได้ถวายผลไม้<br>
  แด่พระผู้มีพระภาคพระนามว่าติสสะ<br>
  และได้ถวายผลมะพร้าวและของควรเคี้ยวที่รู้กันดี<br>
  [๑๔] ข้าพเจ้าครั้นถวายผลไม้นั้นแด่พระพุทธเจ้าพระนามว่าติสสะ<br>
  ผู้แสวงหาคุณอันยิ่งใหญ่แล้ว<br>
  ย่อมบันเทิง มีความประสงค์สิ่งที่น่าปรารถนา<br>
  ก็บรรลุได้ตามปรารถนา<br>
  [๑๕] ในกัปที่ ๙๒ นับจากกัปนี้ไป<br>
  ข้าพเจ้าได้ถวายทานไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายผลไม้<br>
  [๑๖] ในกัปที่ ๑๓ นับจากกัปนี้ไป<br>
  ได้เป็นพระเจ้าจักรพรรดิพระนามว่าอินทสมะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระขัชชกทายกเถระได้ภาษิตคาถาเหล่านี้ ด้วยประการฉะนี้<br>
  ขัชชกทายกเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๐ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๕. กณิการฉัตติยเถราปทาน<br>
  ๔. เทสปูชกเถราปทาน<br>
  ประวัติในอดีตชาติของพระเทสปูชกเถระ<br>
  (พระเทสปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๘] ก็พระผู้มีพระภาคพระนามว่าอัตถทัสสี<br>
  ผู้เจริญที่สุดในโลก ทรงองอาจกว่านรชน<br>
  เสด็จเหาะขึ้นสู่ท้องฟ้าไปในอากาศ<br>
  [๑๙] พระศาสดามหามุนี ประทับอยู่ในภูมิภาคใดแล้วเสด็จเหาะขึ้นไป<br>
  ข้าพเจ้ามีจิตเลื่อมใส ได้บูชาภูมิภาคนั้นด้วยมือทั้งสองของตน<br>
  [๒๐] ในกัปที่ ๑๑๘ (นับจากกัปนี้ไป)<br>
  ข้าพเจ้าได้เห็นพระมหามุนี<br>
  จึงไม่รู้จักทุคติเลย<br>
  นี้เป็นผลแห่งการบูชาภูมิภาค(ที่พระองค์ประทับ)<br>
  [๒๑] ในกัปที่ ๑๑๑ (นับจากกัปนี้ไป)<br>
  ได้เป็นพระเจ้าจักรพรรดิมีพระนามว่าโคสุชาตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเทสปูชกเถระได้ภาษิตคาถาเหล่านี้ ด้วยประการฉะนี้<br>
  เทสปูชกเถราปทานที่ ๔ จบ</p>
<p> ๕. กณิการฉัตติยเถราปทาน<br>
  ประวัติในอดีตชาติของพระกณิการฉัตติยเถระ<br>
  (พระกณิการฉัตติยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๓] พระสัมมาสัมพุทธเจ้าพระนามว่าเวสสภู<br>
  ผู้เจริญที่สุดในโลก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๑ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๖. สัปปิทายกเถราปทาน<br>
  ทรงองอาจกว่านรชน เป็นมุนี<br>
  เสด็จเข้าป่าใหญ่ เพื่อทรงพักกลางวัน<br>
  [๒๔] ครั้งนั้น ข้าพเจ้าได้เก็บดอกกรรณิการ์มาทำเป็นร่ม<br>
  ได้ทำเพดานดอกไม้บูชาพระพุทธเจ้า<br>
  [๒๕] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๒๖] ในกัปที่ ๒๐ นับจากกัปนี้ไป<br>
  ได้เป็นพระเจ้าจักรพรรดิ ๘ ชาติ พระนามว่าโสณณาภะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกณิการฉัตติยเถระได้ภาษิตคาถาเหล่านี้ ด้วยประการฉะนี้<br>
  กณิการฉัตติยเถราปทานที่ ๕ จบ</p>
<p> ๖. สัปปิทายกเถราปทาน<br>
  ประวัติในอดีตชาติของพระสัปปิทายกเถระ<br>
  (พระสัปปิทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๘] พระผู้มีพระภาคพระนามว่าผุสสะ<br>
  ผู้สมควรรับเครื่องบูชา ผู้แกล้วกล้า<br>
  ทรงช่วยมหาชนให้สงบเย็น เสด็จดำเนินไปตามถนน<br>
  [๒๙] พระผู้มีพระภาค เสด็จมาถึงสำนักของข้าพเจ้าโดยลำดับ<br>
  ขณะนั้น ข้าพเจ้ารับบาตรแล้ว ได้ถวายเนยใสและน้ำมัน<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๒ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๗. ยุธิกปุปผิยเถราปทาน<br>
  [๓๐] ในกัปที่ ๙๒ นับจากกัปนี้ไป<br>
  ข้าพเจ้าได้ถวายเนยใสและน้ำมันไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายเนยใสและน้ำมัน<br>
  [๓๑] ในกัปที่ ๕๖ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งพระนามว่าสโมทกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสัปปิทายกเถระได้ภาษิตคาถาเหล่านี้ ด้วยประการฉะนี้<br>
  สัปปิทายกเถราปทานที่ ๖ จบ</p>
<p> ๗. ยุธิกปุปผิยเถราปทาน<br>
  ประวัติในอดีตชาติของพระยุธิกปุปผิยเถระ<br>
  (พระยุธิกปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๓] ข้าพเจ้าเที่ยวไปตามกระแสน้ำ ใกล้ฝั่งแม่น้ำจันทภาคา<br>
  ณ ที่นั้น ข้าพเจ้าได้เห็นพระสยัมภูพุทธเจ้า<br>
  ผู้ดังต้นพญาไม้สาละมีดอกบานสะพรั่ง<br>
  [๓๔] ข้าพเจ้าได้ถือดอกเข็มเข้าเฝ้าพระมหามุนี<br>
  มีจิตเลื่อมใส มีใจยินดี ได้บูชาพระพุทธเจ้า<br>
  [๓๕] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๓ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๘. ทุสสทายกเถราปทาน<br>
  [๓๖] ในกัปที่ ๖๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งพระนามว่าสามุทธระ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๓๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระยุธิกปุปผิยเถระได้ภาษิตคาถาเหล่านี้ ด้วยประการฉะนี้<br>
  ยุธิกปุปผิยเถราปทานที่ ๗ จบ</p>
<p> ๘. ทุสสทายกเถราปทาน<br>
  ประวัติในอดีตชาติของพระทุสสทายกเถระ<br>
  (พระทุสสทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๘] ครั้งนั้น ข้าพเจ้าเป็นราชโอรสอยู่ในติวรานครที่น่ารื่นรมย์<br>
  ได้เครื่องบรรณาการแล้ว จึงได้ถวายพระผู้มีพระภาค ผู้สงบระงับ<br>
  [๓๙] พระผู้มีพระภาคพระนามว่าสิทธัตถะ<br>
  ทรงรับ(เครื่องบรรณาการ)แล้วใช้พระหัตถ์ลูบผ้า<br>
  ครั้นทรงรับแล้ว ได้เสด็จเหาะขึ้นสู่นภากาศ<br>
  [๔๐] เมื่อพระพุทธเจ้ากำลังเสด็จไป<br>
  ผ้าปลิวตามไปเบื้องพระปฤษฎางค์<br>
  ข้าพเจ้าทำจิตให้เลื่อมใสในพระองค์ว่า<br>
  พระพุทธเจ้าของพวกเราทรงเป็นบุคคลผู้เลิศ<br>
  [๔๑] ในกัปที่ ๙๔ นับจากกัปนี้ไป<br>
  ข้าพเจ้าได้ถวายผ้าไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการถวายผ้า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๔ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๙. สมาทปกเถราปทาน<br>
  [๔๒] ในกัปที่ ๖๗ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีพระนามว่าปริสุทธะ<br>
  เป็นจอมมนุษย์ มีพลานุภาพมาก<br>
  [๔๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระทุสสทายกเถระได้ภาษิตคาถาเหล่านี้ ด้วยประการฉะนี้<br>
  ทุสสทายกเถราปทานที่ ๘ จบ</p>
<p> ๙. สมาทปกเถราปทาน<br>
  ประวัติในอดีตชาติของพระสมาทปกเถระ<br>
  (พระสมาทปกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๔] ได้มีการประชุมอุบาสกจำนวนมากในกรุงพันธุมดี<br>
  ข้าพเจ้าเป็นหัวหน้าอุบาสกเหล่านั้น<br>
  อุบาสกเหล่านั้นเป็นคนรับใช้ข้าพเจ้า<br>
  [๔๕] ข้าพเจ้าเรียกประชุมอุบาสกเหล่านั้นทั้งหมด<br>
  แล้วชักชวนในการทำบุญว่า<br>
  เราทั้งหลายจักทำปะรำถวายแด่พระสงฆ์<br>
  ผู้เป็นเนื้อนาบุญอันยอดเยี่ยม<br>
  [๔๖] อุบาสกเหล่านั้นรับคำว่า ดีละ<br>
  แล้วดำเนินไปตามความพอใจของข้าพเจ้า<br>
  พวกเราทั้งหลายสร้างปะรำให้เสร็จแล้ว<br>
  ได้ถวายพระผู้มีพระภาคพระนามว่าวิปัสสี<br>
  [๔๗] ในกัปที่ ๙๑ นับจากกัปนี้ไป<br>
  ข้าพเจ้าได้สร้างปะรำถวายไว้ในครั้งนั้น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๕ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] ๑๐. ปัญจังคุลิยเถราปทาน<br>
  จึงไม่รู้จักทุคติเลย<br>
  นี้เป็นผลแห่งการสร้างปะรำถวาย<br>
  [๔๘] ในกัปที่ ๕๙ (นับจากกัปนี้ไป)<br>
  ได้เป็นพระเจ้าจักรพรรดิองค์หนึ่งพระนามว่าอาเทยยะ<br>
  ผู้เป็นใหญ่ในหมู่ชน มีพลานุภาพมาก<br>
  [๔๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสมาทปกเถระได้ภาษิตคาถาเหล่านี้ ด้วยประการฉะนี้<br>
  สมาทปกเถราปทานที่ ๙ จบ</p>
<p> ๑๐. ปัญจังคุลิยเถราปทาน<br>
  ประวัติในอดีตชาติของพระปัญจังคุลิยเถระ<br>
  (พระปัญจังคุลิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๕๐] พระผู้มีพระภาคพระนามว่าติสสะ<br>
  ผู้ทรงเป็นที่พึ่งของสัตว์โลก ทรงองอาจกว่านรชน<br>
  เป็นพระมุนี ทรงฉลาดในวิหารธรรม<br>
  กำลังเสด็จเข้าไปยังพระคันธกุฎี<br>
  [๕๑] ข้าพเจ้าได้ถือของหอมและพวงมาลัยไปยังสำนักพระชินเจ้า<br>
  แต่ข้าพเจ้ามีศรัทธาน้อยในพระสัมมาสัมพุทธเจ้า<br>
  จึงได้ถวายเครื่องลูบไล้ด้วยนิ้วทั้ง ๕๑<br>
  [๕๒] ในกัปที่ ๙๒ นับจากกัปนี้ไป<br>
  ข้าพเจ้าได้ใช้ของหอมบูชาไว้<br><br>เชิงอรรถ :<br>
  ๑ หมายถึงแตะด้วยนิ้วมือทั้ง ๕ นิ้ว เป็นการแสดงความเคารพอย่างหนึ่ง (ขุ.อป.อ.
  ๒/๔๙/๒๑๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๖ }</span></p><hr><p>
  พระสุตตันตปิฎก ขุททกนิกาย อปทาน [๑๗. สุปาริจริยวรรค] รวมอปทานที่มีในวรรค<br>
  จึงไม่รู้จักทุคติเลย<br>
  นี้เป็นผลแห่งเครื่องลูบไล้ด้วยนิ้วทั้ง ๕<br>
  [๕๓] ในกัปที่ ๗๒ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิพระนามว่าสยัมปภะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัญจังคุลิยเถระได้ภาษิตคาถาเหล่านี้ ด้วยประการฉะนี้<br>
  ปัญจังคุลิยเถราปทานที่ ๑๐ จบ<br>
  สุปาริจริยวรรคที่ ๑๗ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. สุปาริจริยเถราปทาน   ๒. กณเวรปุปผิยเถราปทาน<br>
   ๓. ขัชชกทายกเถราปทาน  ๔. เทสปูชกเถราปทาน<br>
   ๕. กณิการฉัตติยเถราปทาน  ๖. สัปปิทายกเถราปทาน<br>
   ๗. ยุธิกปุปผิยเถราปทาน  ๘. ทุสสทายกเถราปทาน<br>
   ๙. สมาทปกเถราปทาน ๑๐. ปัญจังคุลิยเถราปทาน<br>
  <br>
  มีคาถา ๕๔ คาถา ฉะนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๗ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๑. กุมุทมาลิยเถราปทาน<br>
  ๑๘. กุมุทวรรค<br>
  หมวดว่าด้วยพระกุมุทะเป็นต้น<br>
  ๑. กุมุทมาลิยเถราปทาน<br>
  ประวัติในอดีตชาติของพระกุมุทมาลิยเถระ<br>
  (พระกุมุทมาลิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] ในที่ไม่ไกลภูเขาหิมพานต์<br>
  ได้มีสระธรรมชาติสระใหญ่<br>
  ข้าพเจ้าเป็นผีเสื้อน้ำดุร้าย มีกำลังมาก เกิดอยู่ใกล้สระนั้น<br>
  [๒] ดอกโกมุทบานโตประมาณเท่าล้อ เกิดอยู่ในสระนั้น<br>
  และในครั้งนั้น ข้าพเจ้าได้เก็บดอกโกมุทที่มีฝักไว้<br>
  [๓] พระผู้มีพระภาคพระนามว่าอัตถทัสสี<br>
  ผู้เป็นจอมแห่งเทวดาและมนุษย์ องอาจกว่านรชน<br>
  ทอดพระเนตรเห็นดอกโกมุทที่หุบแล้ว<br>
  จึงเสด็จมายังสำนักของข้าพเจ้า<br>
  [๔] ข้าพเจ้าได้เห็นพระสัมมาสัมพุทธเจ้า ผู้เป็นเทพยิ่งกว่าเทพ<br>
  ทรงองอาจกว่านรชน เสด็จเข้ามา<br>
  จึงหยิบดอกโกมุททั้งหมดบูชาพระพุทธเจ้า<br>
  [๕] ครั้งนั้น ดอกไม้ที่ภูเขาหิมพานต์มีอยู่ประมาณเท่าใด<br>
  พระตถาคตมีดอกไม้ประมาณเท่านั้นเป็นหลังคาเสด็จไป<br>
  [๖] ในกัปที่ ๑๑๘ (นับจากกัปนี้ไป)<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๗] ในกัปที่ ๑๕ นับจากกัปนี้ไป<br>
  ได้เป็นพระเจ้าจักรพรรดิ ๗ ชาติ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๘ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๒. นิสเสณิทายกเถราปทาน<br>
  มีพระนามว่าสหัสสรถ<br>
  ผู้เป็นใหญ่ในหมู่ชน มีพลานุภาพมาก<br>
  [๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกุมุทมาลิยเถระได้ภาษิตคาถาเหล่านี้ ด้วยประการฉะนี้<br>
  กุมุทมาลิยเถราปทานที่ ๑ จบ</p>
<p> ๒. นิสเสณิทายกเถราปทาน<br>
  ประวัติในอดีตชาติของพระนิสเสณิทายกเถระ<br>
  (พระนิสเสณิทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๙] ข้าพเจ้าให้สร้างบันไดสำหรับเสด็จขึ้นปราสาท<br>
  ถวายพระผู้มีพระภาคพระนามว่าโกณฑัญญะ<br>
  ผู้ทรงเป็นที่พึ่งของสัตว์โลก ผู้คงที่<br>
  [๑๐] ด้วยจิตที่เลื่อมใสนั้น ข้าพเจ้าเสวยสมบัติแล้ว<br>
  ทรงร่างกายอันมีในภพสุดท้ายอยู่<br>
  ในศาสนาของพระสัมมาสัมพุทธเจ้า<br>
  [๑๑] ในกัปที่ ๓๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๓ ชาติ<br>
  พระนามว่าสัมพหุละ มีพลานุภาพมาก<br>
  [๑๒] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระนิสเสณิทายกเถระได้ภาษิตคาถาเหล่านี้ ด้วยประการฉะนี้<br>
  นิสเสณิทายกเถราปทานที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๓๙ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๓. รัตติปุปผิยเถราปทาน<br>
  ๓. รัตติปุปผิยเถราปทาน<br>
  ประวัติในอดีตชาติของพระรัตติปุปผิยเถระ<br>
  (พระรัตติปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๓] เมื่อก่อน ข้าพเจ้าเป็นพรานเนื้ออยู่ในป่าดงทึบ<br>
  ได้เห็นพระพุทธเจ้าพระนามว่าวิปัสสี<br>
  ผู้เป็นเทพยิ่งกว่าเทพ ทรงองอาจกว่านรชน<br>
  [๑๔] ข้าพเจ้าเห็นต้นมวกเหล็กขึ้นบนแผ่นดิน<br>
  มีดอกบานสะพรั่งอยู่กลางคืนจึงเก็บมาพร้อมทั้งขั้ว<br>
  น้อมเข้าไปถวายแด่พระพุทธเจ้า<br>
  ผู้แสวงหาคุณอันยิ่งใหญ่<br>
  [๑๕] ในกัปที่ ๙๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการถวายดอกไม้<br>
  [๑๖] และในกัปที่ ๘ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีพระนามว่าสุปปสันนะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๑๗] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระรัตติปุปผิยเถระได้ภาษิตคาถาเหล่านี้ ด้วยประการฉะนี้<br>
  รัตติปุปผิยเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๐ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๕. สีหาสนทายกเถราปทาน<br>
  ๔. อุทปานทายกเถราปทาน<br>
  ประวัติในอดีตชาติของพระอุทปานทายกเถระ<br>
  (พระอุทปานทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๘] ข้าพเจ้าได้ขุดบ่อน้ำ ถวายพระผู้มีพระภาคพระนามว่าวิปัสสี<br>
  และในครั้งนั้น ข้าพเจ้าได้นำบิณฑบาตไปถวาย<br>
  [๑๙] ในกัปที่ ๙๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการขุดบ่อน้ำถวาย<br>
  [๒๐] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอุทปานทายกเถระได้ภาษิตคาถาเหล่านี้ ด้วยประการฉะนี้<br>
  อุทปานทายกเถราปทานที่ ๔ จบ</p>
<p> ๕. สีหาสนทายกเถราปทาน<br>
  ประวัติในอดีตชาติของพระสีหาสนทายกเถระ<br>
  (พระสีหาสนทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๑] เมื่อพระผู้มีพระภาคพระนามว่าปทุมุตตระ<br>
  ผู้ทรงเป็นที่พึ่งของสัตว์โลก ทรงเป็นผู้นำ<br>
  เสด็จดับขันธปรินิพพานแล้ว<br>
  ข้าพเจ้ามีจิตเลื่อมใส มีใจยินดี ได้ถวายพระแท่นสีหาสน์<br>
  [๒๒] ชนจำนวนมาก ทำการบูชาด้วยของหอมและดอกไม้มากมาย<br>
  ที่พระแท่นสีหาสน์อันนำความสุขมาให้ในปัจจุบัน แล้วสงบเย็น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๑ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๖. มัคคทัตติกเถราปทาน<br>
  [๒๓] ข้าพเจ้ามีจิตเลื่อมใส มีใจยินดี ไหว้ต้นโพธิ์ที่ประเสริฐแล้ว<br>
  ไม่ไปเกิดในทุคติเลยตลอด ๑๐๐,๐๐๐ กัป<br>
  [๒๔] ในกัปที่ ๑,๐๑๕ (นับจากกัปนี้ไป)<br>
  ได้เป็นพระเจ้าจักรพรรดิ ๘ ชาติ<br>
  มีพระนามว่าสิลุจจยะ<br>
  [๒๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสีหาสนทายกเถระได้ภาษิตคาถาเหล่านี้ ด้วยประการฉะนี้<br>
  สีหาสนทายกเถราปทานที่ ๕ จบ</p>
<p> ๖. มัคคทัตติกเถราปทาน<br>
  ประวัติในอดีตชาติของพระมัคคทัตติกเถระ<br>
  (พระมัคคทัตติกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๖] พระผู้มีพระภาคพระนามว่าอโนมทัสสี<br>
  ผู้เป็นจอมแห่งเทวดาและมนุษย์<br>
  ทรงองอาจกว่านรชน เสด็จจงกรมอยู่ในที่แจ้ง<br>
  เพื่อประโยชน์สุขในปัจจุบัน<br>
  [๒๗] เมื่อพระผู้มีพระภาคยกพระบาทขึ้น<br>
  ดอกไม้งดงามลอยอยู่เหนือพระเศียร<br>
  ข้าพเจ้ามีจิตเลื่อมใส มีใจยินดี<br>
  ถวายอภิวาทแล้ว จึงโปรยดอกไม้<br>
  [๒๘] ในกัปที่ ๒๐,๐๐๐ นับจากกัปนี้ไป<br>
  ได้เป็นพระเจ้าจักรพรรดิ ๕ ชาติ<br>
  พระนามว่าปุปผฉทนิยะ มีพลานุภาพมาก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๒ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๗. เอกทีปิยเถราปทาน<br>
  [๒๙] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมัคคทัตติกเถระได้ภาษิตคาถาเหล่านี้ ด้วยประการฉะนี้<br>
  มัคคทัตติกเถราปทานที่ ๖ จบ</p>
<p> ๗. เอกทีปิยเถราปทาน<br>
  ประวัติในอดีตชาติของพระเอกทีปิยเถระ<br>
  (พระเอกทีปิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๐] ข้าพเจ้ามีจิตเลื่อมใส มีใจยินดี<br>
  ได้ถวายประทีปดวงหนึ่งไว้ที่ต้นช้างน้าว<br>
  ซึ่งเป็นต้นไม้เป็นที่ตรัสรู้ที่ประเสริฐ<br>
  ของพระมุนีพระนามว่าปทุมุตตระ<br>
  [๓๑] เมื่อข้าพเจ้าเกิดอยู่ในภพ ที่มีการสั่งสมบุญเกิดขึ้น<br>
  ข้าพเจ้าจึงไม่รู้จักทุคติเลย<br>
  นี้เป็นผลแห่งการถวายประทีป<br>
  [๓๒] ในกัปที่ ๑๖,๐๐๐ นับจากกัปนี้ไป<br>
  ได้เป็นพระเจ้าจักรพรรดิ ๔ ชาติ<br>
  มีพระนามว่าจันทาภะ มีพลานุภาพมาก<br>
  [๓๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระเอกทีปิยเถระได้ภาษิตคาถาเหล่านี้ ด้วยประการฉะนี้<br>
  เอกทีปิยเถราปทานที่ ๗ จบ<br>
  ภาณวารที่ ๙ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๓ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๙. ติกิจฉกเถราปทาน<br>
  ๘. มณิปูชกเถราปทาน<br>
  ประวัติในอดีตชาติของพระมณิปูชกเถระ<br>
  (พระมณิปูชกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๔] แม่น้ำสายหนึ่งไหลผ่านไปภายในภูเขาหิมพานต์<br>
  ครั้งนั้น พระสยัมภูพุทธเจ้าประทับอยู่ริมฝั่งแม่น้ำนั้น<br>
  [๓๕] ข้าพเจ้ามีจิตเลื่อมใส มีใจยินดี<br>
  ได้ประคองบัลลังก์แก้วอันวิจิตรด้วยดี<br>
  เป็นที่น่ารื่นรมย์ใจ บูชาพระพุทธเจ้า<br>
  [๓๖] ในกัปที่ ๙๔ นับจากกัปนี้ไป<br>
  ข้าพเจ้าได้ใช้แก้วมณีบูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๓๗] และในกัปที่ ๑๒ นับจากกัปนี้ไป<br>
  ได้เป็นพระเจ้าจักรพรรดิ ๘ ชาติ<br>
  มีพระนามว่าสตรังสี มีพลานุภาพมาก<br>
  [๓๘] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระมณิปูชกเถระได้ภาษิตคาถาเหล่านี้ ด้วยประการฉะนี้<br>
  มณิปูชกเถราปทานที่ ๘ จบ</p>
<p> ๙. ติกิจฉกเถราปทาน<br>
  ประวัติในอดีตชาติของพระติกิจฉกเถระ<br>
  (พระติกิจฉกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๙] ข้าพเจ้าเป็นหมอ ศึกษาดีแล้ว อยู่ในกรุงพันธุมดี<br>
  เป็นผู้นำความสุขมาให้แก่มหาชนผู้มีโรคภัย มีทุกข์สาหัส<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๔ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] ๑๐. สังฆุปัฏฐากเถราปทาน<br>
  [๔๐] ครั้งนั้น ข้าพเจ้าเห็นพระสมณะผู้มีศีล รุ่งเรืองมาก เจ็บไข้<br>
  มีจิตเลื่อมใส มีใจยินดี จึงได้ถวายยา (บำบัดไข้)<br>
  [๔๑] พระสมณะผู้สำรวมอินทรีย์มีนามว่าอโศก<br>
  ผู้เป็นอุปัฏฐากของพระสัมมาสัมพุทธเจ้าพระนามว่าวิปัสสี<br>
  หายจากโรคด้วยยานั้นนั่นแล<br>
  [๔๒] ในกัปที่ ๙๑ นับจากกัปนี้ไป<br>
  ข้าพเจ้าได้ถวายยาไว้<br>
  จึงไม่รู้จักทุคติเลย<br>
  นี้เป็นผลแห่งการถวายยา<br>
  [๔๓] ในกัปที่ ๘ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีนามว่าสัพโพสธะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๔] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระติกิจฉกเถระได้ภาษิตคาถาเหล่านี้ ด้วยประการฉะนี้<br>
  ติกิจฉกเถราปทานที่ ๙ จบ</p>
<p> ๑๐. สังฆุปัฏฐากเถราปทาน<br>
  ประวัติในอดีตชาติของพระสังฆุปัฏฐากเถระ<br>
  (พระสังฆุปัฏฐากเถระ เมื่อจะประกาศประวัติในอดีตชาติของตน จึงกล่าวว่า)<br>
  [๔๕] ในสมัยพระผู้มีพระภาคนามว่าเวสสภู<br>
  ข้าพเจ้าเป็นคนวัดมีจิตเลื่อมใส มีใจยินดี<br>
  ได้อุปัฏฐากพระสงฆ์ผู้ประเสริฐสุด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๕ }</span></p><hr><p>
  พระสุตตันตปิฎก ขุททกนิกาย อปทาน [๑๘. กุมุทวรรค] รวมอปทานที่มีในวรรค<br>
  [๔๖] ในกัปที่ ๓๑ นับจากกัปนี้ไป<br>
  ข้าพเจ้าได้ทำกรรมไว้ในครั้งนั้น<br>
  จึงไม่รู้จักทุคติเลย<br>
  นี้เป็นผลแห่งการอุปัฏฐาก<br>
  [๔๗] ในกัปที่ ๗ นับจากกัปนี้ไป<br>
  ได้เป็นพระเจ้าจักรพรรดิ ๗ ชาติ พระนามว่าสโมตถกะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๔๘] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระสังฆุปัฏฐากเถระได้ภาษิตคาถาเหล่านี้ ด้วยประการฉะนี้<br>
  สังฆุปัฏฐากเถราปทานที่ ๑๐ จบ<br>
  กุมุทวรรคที่ ๑๘ จบบริบูรณ์</p>
<p> รวมอปทานที่มีในวรรคนี้ คือ<br>
<br>
   ๑. กุมุทมาลิยเถราปทาน   ๒. นิสเสณิทายกเถราปทาน<br>
   ๓. รัตติปุปผิยเถราปทาน  ๔. อุทปานทายกเถราปทาน<br>
   ๕. สีหาสนทายกเถราปทาน  ๖. มัคคทัตติกเถราปทาน<br>
   ๗. เอกทีปิยเถราปทาน  ๘. มณิปูชกเถราปทาน<br>
   ๙. ติกิจฉกเถราปทาน ๑๐. สังฆุปัฏฐากเถราปทาน<br>
  <br>
  มีคาถา ๔๙ คาถา ฉะนี้แล<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๖ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๑. กุฏชปุปผิยเถราปทาน<br>
  ๑๙. กุฏชปุปผิยวรรค<br>
  หมวดว่าด้วยพระกุฏชปุปผิยะเป็นต้น<br>
  ๑. กุฏชปุปผิยเถราปทาน<br>
  ประวัติในอดีตชาติของพระกุฏชปุปผิยเถระ<br>
  (พระกุฏชปุปผิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑] พระสัมมาสัมพุทธเจ้า ผู้มีพระฉวีวรรณดังทองคำ<br>
  ดังดวงอาทิตย์อุทัย ทรงเหลียวดูทิศ เสด็จเหาะไปในอากาศ<br>
  [๒] ข้าพเจ้าเห็นดอกโมกมันบานสะพรั่ง<br>
  ทั้งดอกใหญ่และดอกเล็ก จึงเก็บมาจากต้น<br>
  แล้วบูชาพระสัมมาสัมพุทธเจ้าพระนามว่าผุสสะ<br>
  [๓] ในกัปที่ ๙๒ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๔] ในกัปที่ ๑๗ นับจากกัปนี้ไป<br>
  ได้เป็นพระเจ้าจักรพรรดิ ๓ ชาติ พระนามว่าสุปุปผิตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๕] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระกุฏชปุปผิยเถระได้ภาษิตคาถาเหล่านี้ ด้วยประการฉะนี้<br>
  กุฏชปุปผิยเถราปทานที่ ๑ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๗ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๒. พันธุชีวกเถราปทาน<br>
  ๒. พันธุชีวกเถราปทาน<br>
  ประวัติในอดีตชาติของพระพันธุชีวกเถระ<br>
  (พระพันธุชีวกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๖] พระสัมมาสัมพุทธเจ้าพระนามว่าโสภิตะ<br>
  ผู้ซึ่งสัตบุรุษสรรเสริญแล้ว<br>
  พระองค์ประทับนั่งเข้าสมาธิอยู่ในระหว่างภูเขา<br>
  [๗] ข้าพเจ้าแสวงหาดอกบัวงามในสระธรรมชาติ<br>
  แต่ได้เห็นดอกชบาในที่ใกล้<br>
  [๘] ข้าพเจ้ามีจิตเลื่อมใส มีใจยินดี<br>
  ใช้มือทั้ง ๒ ประคองแล้ว<br>
  เข้าเฝ้าพระมหามุนี แล้วบูชาพระโสภิตพุทธเจ้า<br>
  [๙] ในกัปที่ ๙๔ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๑๐] ในกัปที่ ๑๔ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งมีพระนามว่าสมุททกัปปะ<br>
  ผู้เป็นใหญ่ในหมู่ชน มีพลานุภาพมาก<br>
  [๑๑] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระพันธุชีวกเถระได้ภาษิตคาถาเหล่านี้ ด้วยประการฉะนี้<br>
  พันธุชีวกเถราปทานที่ ๒ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๘ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๓. โกฏุมพริยเถราปทาน<br>
  ๓. โกฏุมพริยเถราปทาน<br>
  ประวัติในอดีตชาติของพระโกฏุมพริยเถระ<br>
  (พระโกฏุมพริยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๒] พระผู้มีพระภาค ผู้รุ่งเรืองดังดอกกรรณิการ์<br>
  มีพระคุณหาประมาณมิได้ดุจทะเล แผ่กว้างดังแผ่นดิน<br>
  ประทับนั่งอยู่ในระหว่างภูเขา<br>
  [๑๓] อันหมู่เทวดาบูชาแล้ว ดุจม้าอาชาไนยตัวองอาจ<br>
  ผู้สูงสุดแห่งนรชน<br>
  ข้าพเจ้ามีจิตร่าเริง เบิกบาน จึงเข้าเฝ้าพระองค์<br>
  [๑๔] ข้าพเจ้าได้ประคองดอกไม้ และผ้าขนสัตว์เนื้อดี<br>
  บูชาพระพุทธเจ้าพระนามว่าสิขี ผู้เป็นเผ่าพันธุ์ของโลก<br>
  [๑๕] ในกัปที่ ๓๑ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๑๖] ในกัปที่ ๒๐ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิองค์หนึ่งมีพระนามว่ามหาเนละ<br>
  มีเดชมาก มีพลานุภาพมาก<br>
  [๑๗] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระโกฏุมพริยเถระได้ภาษิตคาถาเหล่านี้ ด้วยประการฉะนี้<br>
  โกฏุมพริยเถราปทานที่ ๓ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๔๙ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๔. ปัญจหัตถิยเถราปทาน<br>
  ๔. ปัญจหัตถิยเถราปทาน<br>
  ประวัติในอดีตชาติของพระปัญจหัตถิยเถระ<br>
  (พระปัญจหัตถิยเถระ เมื่อจะประกาศประวัติในอดีตชาติของตน จึงกล่าวว่า)<br>
  [๑๘] พระผู้มีพระภาคพระนามว่าติสสะ ผู้เจริญที่สุดในโลก<br>
  ทรงองอาจกว่านรชน มีหมู่สาวกห้อมล้อม<br>
  เสด็จดำเนินไปตามถนน<br>
  [๑๙] ข้าพเจ้าเป็นบุตร<br>
  ประสงค์จะถวายเครื่องบูชาเพื่อให้สำเร็จประโยชน์<br>
  จึงวางดอกอุบล ๕ กำ และ ๔ กำ (ไว้ที่ใกล้เท้า)<br>
  [๒๐] ข้าพเจ้าสัมผัสพระพุทธรัศมีแล้ว<br>
  จึงบูชาพระสัมมาสัมพุทธเจ้า<br>
  ผู้สูงสุดแห่งเทวดาและมนุษย์ มีพระฉวีวรรณดังทองคำ<br>
  กำลังเสด็จดำเนินอยู่ในระหว่างร้านตลาด<br>
  [๒๑] ในกัปที่ ๙๒ นับจากกัปนี้ไป<br>
  ข้าพเจ้าได้ใช้ดอกไม้บูชาไว้<br>
  จึงไม่รู้จักทุคติเลย<br>
  นี้เป็นผลแห่งการบูชาพระพุทธเจ้า<br>
  [๒๒] ในกัปที่ ๑๓ นับจากกัปนี้ไป<br>
  ได้เป็นพระเจ้าจักรพรรดิ ๕ ชาติ<br>
  พระนามว่าสุลภสัมมตะ<br>
  สมบูรณ์ด้วยรัตนะ ๗ ประการ มีพลานุภาพมาก<br>
  [๒๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระปัญจหัตถิยเถระได้ภาษิตคาถาเหล่านี้ ด้วยประการฉะนี้<br>
  ปัญจหัตถิยเถราปทานที่ ๔ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๕๐ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๕. อิสิมุคคทายกเถราปทาน<br>
  ๕. อิสิมุคคทายกเถราปทาน<br>
  ประวัติในอดีตชาติของพระอิสิมุคคทายกเถระ<br>
  (พระอิสิมุคคทายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๒๔] พระผู้มีพระภาคพระนามว่าปทุมุตตระ<br>
  ผู้ทรงเป็นผู้นำ มีพระรัศมีรุ่งเรืองดุจดวงอาทิตย์อุทัย<br>
  ดุจดวงจันทร์ ดุจต้นรกฟ้าที่งดงาม<br>
  [๒๕] ข้าพเจ้าแม้ยืนอยู่ในปราสาท<br>
  ก็นิมนต์พระฤๅษีผู้ยิ่งใหญ่<br>
  แล้วได้ถวายรวงผึ้งเล็กที่ไม่มีตัวอ่อนแด่พระองค์<br>
  ผู้เป็นเผ่าพันธุ์ของโลก<br>
  [๒๖] ข้าพเจ้าได้ถวายน้ำผึ้งจนเต็มบาตรสาวกของพระพุทธเจ้า<br>
  ประมาณ ๘๐๐,๐๐๐ รูป หรือมากกว่านั้น<br>
  [๒๗] ด้วยจิตที่เลื่อมใสนั้น<br>
  ข้าพเจ้าถูกกุศลมูลตักเตือนแล้ว<br>
  จึงไม่ไปเกิดในทุคติเลยตลอด ๑๐๐,๐๐๐ กัป<br>
  [๒๘] ในกัปที่ ๔๐,๐๐๐ (นับจากกัปนี้ไป)<br>
  ได้เป็นพระเจ้าจักรพรรดิ ๓๘ ชาติ<br>
  มีพระนามว่ามหิสมันตะ มีพลานุภาพมาก<br>
  [๒๙] คุณวิเศษเหล่านี้ คือ ปฏิสัมภิทา ๔<br>
  วิโมกข์ ๘ และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระอิสิมุคคทายกเถระได้ภาษิตคาถาเหล่านี้ ด้วยประการฉะนี้<br>
  อิสิมุคคทายกเถราปทานที่ ๕ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๕๑ }</span></p><hr><p>
  พระสุตตันตปิฎก ขุททกนิกาย อปทาน [๑๙. กุฏชปุปผิยวรรค] ๗. เอกจินติกเถราปทาน<br>
  ๖. โพธิอุปัฏฐายกเถราปทาน<br>
  ประวัติในอดีตชาติของพระโพธิอุปัฏฐายกเถระ<br>
  (พระโพธิอุปัฏฐายกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๐] ข้าพเจ้าเป็นคนตีตะโพนอยู่ในกรุงรัมมวดี<br>
  จึงไปยังต้นโพธิ์ที่ประเสริฐ<br>
  ประกอบทำการบำรุงเป็นนิตย์<br>
  [๓๑] ข้าพเจ้าบำรุงทั้งเวลาเย็นและเวลาเช้า<br>
  ถูกกุศลมูลตักเตือนแล้ว<br>
  จึงไม่ไปเกิดในทุคติเลยตลอด ๑๑๘ กัป<br>
  [๓๒] ในกัปที่ ๑๑๕ นับจากกัปนี้ไป<br>
  ข้าพเจ้าได้เป็นพระเจ้าจักรพรรดิมีพระนามว่าทมถะ<br>
  เป็นใหญ่ในหมู่ชน มีพลานุภาพมาก<br>
  [๓๓] คุณวิเศษเหล่านี้ คือ ปฏิสัมภิทา ๔ วิโมกข์ ๘<br>
  และอภิญญา ๖ ข้าพเจ้าได้ทำให้แจ้งแล้ว<br>
  คำสั่งสอนของพระพุทธเจ้า ข้าพเจ้าก็ได้ทำสำเร็จแล้ว ดังนี้แล<br>
  ได้ทราบว่า ท่านพระโพธิอุปัฏฐายกเถระได้ภาษิตคาถาเหล่านี้ ด้วยประการ<br>
  ฉะนี้<br>
  โพธิอุปัฏฐายกเถราปทานที่ ๖ จบ</p>
<p> ๗. เอกจินติกเถราปทาน<br>
  ประวัติในอดีตชาติของพระเอกจินติกเถระ<br>
  (พระเอกจินติกเถระ เมื่อจะประกาศประวัติในอดีตชาติของตน จึงกล่าวว่า)<br>
  [๓๔] ในกาลใด เทวดาจะจุติจากหมู่เทวดาเพราะสิ้นอายุ<br>
  ในกาลนั้น เทวดาผู้พลอยยินดีย่อมเปล่งเสียง ๓ ประการว่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๓๒ หน้า
  :๓๕๒ }</span></p><hr><p class="nc"><a href="tpd32-3.htm" >&gt;&gt;&gt;&gt;&gt; หน้าต่อไป &gt;&gt;&gt;&gt;&gt;</a>  </p>
<p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>