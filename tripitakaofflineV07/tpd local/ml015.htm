<html>
<head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<title>ธัมมโชติ - มิลินทปัญหา ตอนที่ 15</title>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<div class="tmc">
มิลินทปัญหา ตอนที่ 15 : ตัวอย่างผู้ที่รับผลบุญเห็นทันตา นายสุมนมาลาการ, พระนางมัลลิกาเทวี, พระนางโคปาลมาตาเทวี, นางสุปิยอุบาสิกา </div>
<br />
<h3 align="CENTER">
ตอนที่   ๑๕</h3>
<h3 align="CENTER">
ตัวอย่างผู้ที่รับผลบุญเห็นทันตา  </h3>
<br />
เมื่อตอนที่แล้วท่านได้ยกตัวอย่าง &nbsp;ผู้ที่รับผลบุญเห็นทันตา ๗  คน คือ        นายยสุมนมาลาการ  ๑  พราหมณ์เอกสาฏก ๑  นายปุณณะ  ๑ พระนางมัลลิกาเทวี  ๑  พระนางโคปาลมาตาเทวี  ๑  นางสุปิยอุบาสิกา ๑  นางปุณณทาสี  ๑        ในตอนนี้จึงขอนำเรื่องราวที่มีในพระสูตรมาให้ทราบประวัติแต่เพียงโดยย่อ เอาเฉพาะบางท่านเท่านั้น  เพราะส่วนใหญ่หลวงพ่อเคยเล่าให้ฟังบ้างแล้ว จึงขอเริ่มท่านแรกกันเลย...<br />
<br />
<h3>
นายสุมนมาลาการ</h3>
สมเด็จพระบรมศาสดาทรงปรารภนายสุมนมาลาการ  ผู้เก็บดอกมะลิไปถวายพระเจ้าพิมพิสารทุกวัน วันหนึ่งเขาได้พบพระศาสดาทรงเปล่งฉัพพรรณรังสีรัศมี ๖  ประการ  เสด็จเข้าไปสู่พระนครเพื่อบิณฑบาต  พร้อมด้วยพระภิกษุสงฆ์เป็นบริวาร        เขาจึงมีจิตยินดีเลื่อมใส  ได้ตัดสินใจเอาดอกมะลิที่ตนจะต้องนำไปถวายพระราชา ด้วยคิดว่า  เมื่อพระราชาไม่ทรงได้ดอกไม้  จะทรงฆ่าเราหรือขับไล่เสียจากแว่นแคว้น เราก็ยอมทุกอย่าง        เมื่อคิดดังนี้แล้ว  จึงได้ยอมสละชีวิตของตนเพื่อถวายเป็นพุทธบูชา เขาได้ซัดดอกมะลิทีละ  ๒  กำ ขึ้นไปเบื้องบนแห่งพระตถาคต ปรากฏเป็นที่อัศจรรย์  ดอกมะลิทั้ง  ๘  กำ  ๘  ทะนาน ได้ลอยเป็นตาข่ายแวดล้อมพระพุทธเจ้าทั้ง  ๔  ด้าน        พระเจ้าพิมพิสารทรงทราบก็เลื่อมใส  ได้พระราชทานสมบัติเป็นอันมากแก่นายสุมนมาลาการนั้น พระบรมศาสดาจึงตรัสพยากรณ์ด้วยเหตุนี้ว่า         อานนท์  เธออย่าได้กำหนดว่า  การกระทำนี้มีประมาณเล็กน้อย การที่นายมาลาการได้สละชีวิตกระทำการบูชาด้วยความเลื่อมใสในเราแล้ว จักดำรงอยู่ในเทวดาและมนุษย์  จักไม่ไปสู่ทุคติตลอดแสนกัป ภายหลังเขาจักเป็นพระปัจเจกพุทธเจ้า  นามว่า  สุมนะ <br />
<br />
<h3>
พระนางมัลลิกาเทวี</h3>
ในกรุงสาวัตถีมีธิดาช่างดอกไม้ผู้ใหญ่คนหนึ่ง  เป็นผู้มีรูปร่างสวยงามยิ่ง เป็นผู้มีบุญมาก  มีอายุ  ๑๖ ปี        อยู่มาวันหนึ่ง  ธิดาของช่างดอกไม้นั้นเอาขนมถั่วใส่ลงกระเช้าดอกไม้ ออกไปที่สวนดอกไม้  ก็ได้พบองค์สมเด็จพระจอมไตรบรมศาสดากับทั้งพระภิกษุสงฆ์เสด็จเข้าไปบิณบาตในพระนครก็ดีใจ จึงเอาขนมเหล่านั้นใส่ลงในบาตรของพระศาสดา  ไหว้แล้วก็เกิดปีติมีพระพุทธเจ้าเป็นอารมณ์ แล้วยืนอยู่        เมื่อสมเด็จพระบรมครูทอดพระเนตรดูแล้วก็ทรงยิ้ม  เวลาพระอานนท์ทูลถามถึงเหตุที่ทรงยิ้ม ก็ตรัสว่า         อานนท์  กุมาริกานี้จักได้เป็นอัครมเหสีของพระราชาโกศลในวันนี้ ด้วยผลที่ถวายขนมถั่ว <br />
<br />
ดังนี้แล้วก็เสด็จไป        ฝ่ายธิดาช่างดอกไม้นั้น  ไปถึงสวนดอกไม้แล้ว  ก็ร้องเพลงเก็บดอกไม้ ในวันนั้นเองพระเจ้าปเสนทิโกศลผู้ทรงสู้รบกับพระเจ้าอชาตศัตรู เวลาพ่ายแพ้ก็เสด็จหนีขึ้นทรงม้าเสด็จมา  ได้ทรงสดับเสียงร้องเพลงแห่งกุมาริกานั้น  ก็มีพระหฤทัยปฏิพัทธิ์        พระบาทท้าวเธอจึงเสด็จไปที่สวนดอกไม้ทรงทราบว่ากุมาริกานั้นยังไม่มีสามี จึงโปรดให้ขึ้นนั่งบนหลังม้า  ห้อมล้อมด้วยพลนิกายเสด็จเข้าสู่พระนคร แล้วโปรดให้ส่งกุมาริกานั้นกลับไปสู่เรือนตระกูล  พอถึงเวลาเย็นก็โปรดให้รับมาด้วยสักการะใหญ่ อภิเษกบนกองแก้วแล้วตั้งให้เป็นพระอัครมเหสี        พระนางมัลลิกานั้นได้เป็นที่โปรดปรานของพระราชา  เป็นที่คุ้นเคยกระทั่งพระพุทธเจ้าเป็นต้น ปรากฏพระนามว่า  พระนางมัลลิกาเทวี ดังนี้<br />
<br />
<h3>
พระนางโคปาลมาตาเทวี</h3>
ในครั้งพระพุทธเจ้าตรัสรู้ใหม่โน้น  มีนิคมหนึ่งชื่อว่า นาลินิคม ที่นิคมนั้นมีธิดาเศรษฐีอยู่  ๒  คน คนหนึ่งเมื่อมารดาบิดาล่วงลับไปแล้วก็ยากจน  จึงได้อาศัยอยู่กับพี่เลี้ยง แต่มีร่างกายสวยดี  มีผมยาวกว่าสตรีอื่น        อีกคนหนึ่งเป็นผู้ยังมั่งมีอยู่  แต่เป็นคนมีผมน้อย  ได้เคยให้สาวใช้ไปขอซื้อผมของธิดาเศรษฐีนั้นเป็นราคาตั้งร้อยตั้งพันก็ไม่อาจซื้อได้        ในวันนั้น  ธิดาเศรษฐีผู้มีผมยาวได้เห็นพระมหากัจจายนะเดินมาเที่ยวบิณฑบาตกับพระภิกษุ  ๗  องค์  แต่ก็ไม่ได้อะไรในนิคมนั้น จึงให้พี่เลี้ยงไปนิมนต์พระเถระเหล่านั้น  ให้ขึ้นมานั่งบนเรือนแล้วธิดาเศรษฐีก็เข้าห้องให้พี่เลี้ยงตัดผมของตน  แล้วบอกว่า        พี่จงเอาผมเหล่านี้ไปให้แก่ธิดาเศรษฐีซึ่งไม่มีผมชื่อโน้น เขาให้สิ่งใดก็จงนำสิ่งนั้นมา  เราจะได้ถวายบิณฑบาตแก่พระผู้เป็นเจ้าทั้งหลายด้วยสิ่งนั้น<br />
<br />
แล้วก็ใช้ให้พี่เลี้ยงไป        พี่เลี้ยงได้ไปทำอย่างนั้นแล้วได้เงิน  ๘  กหาปณะ (๘  ตำลึง)  มาให้แก่ธิดาเศรษฐีผู้มีผมยาว  ธิดาเศรษฐีนั้นก็ให้ไปซื้ออาหารมา ๘  สำรับๆ  ละ  ๑  ตำลึง  แล้วให้ถวายแก่พระเถระทั้งหลาย ส่วนตนเองหลบลี้อยู่ในห้อง        พระมหากัจจายนะรู้เหตุการณ์นั้นแล้ว จึงให้เรียกออกมา ธิดาเศรษฐีนั้นก็ได้ออกมาด้วยความเคารพพระเถรเจ้า  ไหว้พระเถระทั้งหลายแล้วก็เกิดศรัทธาแรงกล้า        ธรรมดาทานที่บุคคลถวายในเนื้อนาที่ดีย่อมให้ผลในปัจจุบัน เพราะฉะนั้น  ผมของธิดาเศรษฐีนั้น  จึงกลับเป็นปกติขึ้นพร้อมกับเวลาไหว้พระเถรเจ้า        พระเถระรับบิณฑบาตแล้วก็พากันเลื่อนลอยขึ้นสู่เวหาต่อหน้าธิดาเศรษฐีนั้น แล้วไปลงที่กาญจนอุทยาน จึงได้ฉันในที่นั้น นายอุทยานได้เห็นพระเถระนั้นจึงไปกราบทูลพระราชา        พระราชาจัณฑปัชโชตได้เสด็จไปที่พระราชอุทยานพอดีพระเถระฉันเสร็จแล้ว พระบาทท้าวเธอก็กราบไหว้แล้วตรัสถามว่า  วันนี้ท่านทั้งหลายได้อาหารที่ไหน พอได้ทรงสดับเรื่องดังกล่าวนี้แล้ว  จึงเสด็จกลับพระราชนิเวศน์แล้วโปรดให้ไปรับธิดาเศรษฐีนั้นมาตั้งให้เป็นอัครมเหสีในวันนั้น        ต่อมาเวลาภายหลังเมื่อพระอัครมเหสีนั้นได้พระราชโอรสแล้ว จึงทรงตั้งชื่อว่า  โคปาลกุมาร เหมือนกับชื่อมหาเศรษฐีผู้เป็นตา จึงปรากฏพระนามว่า  พระนางโคปาลมาตาเทวี ตามชื่อแห่งพระราชโอรส        พระนางมีความเลื่อมใสต่อพระเถระยิ่งนัก  จึงได้โปรดสร้างวัดถวายพระเถระไว้ในกาญจนอุทยานนั้น ดังนี้<br />
<br />
<h3>
นางสุปิยอุบาสิกา</h3>
ในกาลที่สมเด็จพระผู้มีพระภาคเจ้าเสด็จอยู่ในป่าอิสิปตนมิคทายวัน ครั้งนั้นมีสุปิยอุบาสกและสุปิยอุบาสิกาได้เป็นอุปัฏฐากพระภิกษุทั้งหลาย ด้วยความเลื่อมใสในพระพุทธศาสนา        วันหนึ่งได้ทราบว่ามีภิกษุองค์หนึ่งฉันยาประจุรุถ่าย ปรารถนาจะฉันแกงเนื้อสักหน่อยสุปิยอุบาสิกา  ก็รับว่าจะหามาถวาย จึงกลับไปยังเรือนใช้ให้คนไปซื้อเนื้ออันเขาขายอยู่ในตลาดนั้น ปรากฏว่าหาซื้อเนื้อที่ตายแล้วมิได้เลย        สุปิยอุบาสิกาจึงคิดว่า  พระภิกษุที่อาพาธนั้น  มิได้ฉันแกงเนื้อแล้วอาจจะอาพาธหนักหรืออาจจะถึงตายได้เป็นมั่นคง และตัวเราได้รับปากไว้แล้ว  จึงได้ตัดสินใจเอามีดเชือดเนื้อที่ขาของตน แล้วส่งให้ทาสีว่า        เจ้าจงต้มแกงเนื้อนี้แล้ว  จงนำไปถวายแก่ภิกษุไข้ชื่อนั้นๆ  ถ้าผู้ใดถามว่าฉันไปไหนจงบอกว่าฉันเป็นไข้อยู่<br />
<br />
สุปิยอุบาสิกาสั่งดังนั้นแล้ว  จึงเอาผ้าห่มพันขาเข้าไว้ แล้วเข้าไปในห้องขึ้นนอนอยู่บนเตียงนั้น  ลำดับนั้น สุปิยอุบาสกไปยังเรือนสุปิยอุบาสิกาแล้วถามว่า         นางสุปิยาไปไหน ? <br />
ทาสีจึงบอกว่า         นางนอนอยู่ในห้อง <br />
สุปิยอุบาสกจึงเข้าไปถาม  เมื่อได้ทราบความดังนั้นแล้ว จึงสรรเสริญว่า         อัศจรรย์จริงๆ  แล้วหนอ...สุปิยานี้มีศรัทธาเลื่อมใสในพระพุทธศาสนาจริงๆ  แม้กระทั่งเนื้อหนังในกายตัวยังบริจาคได้  จะว่าไปใยถึงสิ่งของภายนอกกายนั้นเล่า ซึ่งว่าจะมิได้ให้นั้นจะมิได้มีเลย <br />
<br />
แล้วจึงไปอาราธนาพระพุทธองค์  พร้อมกับพระภิกษุสงฆ์ทั้งปวง เพื่อจะให้เป็นบุญปีติปราโมทย์ในวันรุ่งเช้า  ครั้นพระพุทธเจ้าเสด็จไปยังเรือนนั้นแล้ว จึงตรัสถามสุปิยอุบาสกว่า         สุปิยอุบาสิกาไปไหนจึงไม่เห็น ? <br />
สุปิยอุบาสกจึงกราบทูลว่า         นางป่วยไข้อยู่  พระพุทธเจ้าข้า <br />
จึงมีพระพุทธฏีกาตรัสว่า         ท่านจงช่วยพยุงมาที่นี่เถิด <br />
อุบาสกรับพระพุทธฏีกาแล้ว  จึงไปพยุงนางออกมาสู่สำนักพระพุทธเจ้า แต่พอนางสุปิยอุบาสิกาได้เห็นพระผู้มีพระภาคเจ้าเท่านั้นแผลอันใหญ่นั้นก็งอกเนื้อหนังเป็นปกติขึ้นดังเก่า คนทั้งสองจึงถวายภัตตาหารอันประณีตแก่พระภิกษุสงฆ์ มีพระพุทธองค์ทรงเป็นประธาน  ดังนี้<br />
<br />
(ผลบุญที่บุคคลเหล่านี้กระทำแล้ว  ด้วยการบูชายิ่งกว่าชีวิตของตน ได้ให้ผลทันทีในปัจจุบันนี้  เรื่องเหล่านี้ได้เกิดขึ้นแล้วในสมัยพระพุทธองค์ยังทรงพระชนม์อยู่        นอกจากนี้ยังมีเรื่องที่อัศจรรย์ยิ่งขึ้นไปอีก  เพราะเป็นเรื่องที่เกิดขึ้นในสมัยที่ยังว่างจากพระศาสนา เป็นกาลที่พระพุทธเจ้ายังมิได้ทรงอุบัติ แต่บุคคลเหล่านั้นได้ขึ้นไปบนสวรรค์ทั้งเป็น  มี  ๔ ท่าน  ดังนี้)        โคตติลคันธัพพราชา  ๑  สาธินราชา  ๑  เนมิราชา  ๑  มันธาตุราชา ๑  (บุคคลทั้ง  ๔  ท่านนี้  ได้ขึ้นไปบนสวรรค์ชั้นดาวดึงส์ด้วยกายที่เป็นมนุษย์ ความจริงผู้มีชื่อทั้ง  ๔  นี้  มิใช่อื่นไกล  เป็นสมเด็จพระจอมไตรองค์ปัจจุบันนี้เอง ได้เกิดขึ้นในสมัยที่เสวยพระชาติเป็น  พระโพธิสัตว์ นั่นเอง)
<br />
<br />
<hr />
ขอขอบคุณ<wbr></wbr>ต้นฉบับ : www.<wbr></wbr>geocities<wbr></wbr>.com<wbr></wbr>/South<wbr></wbr>Beach<wbr></wbr>/Terrace<wbr></wbr>/4587/<wbr></wbr>milindl<wbr></wbr>.htm
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
