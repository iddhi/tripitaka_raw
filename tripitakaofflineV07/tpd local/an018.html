<html>
<head>
<title>ธัมมโชติ - รวมคำถามคำตอบหมวดบทวิเคราะห์ (6)</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
รวมคำถามคำตอบหมวดบทวิเคราะห์ (6)</h2></div>
<br />
หน้านี้เป็นการรวมคำถามคำตอบหมวดบทวิเคราะห์ ที่มีผู้สนใจถามเข้ามาเป็นชุดที่ 6 นะครับ<br />
<br />
<hr />
<br />
<h3>
  อานิสงส์ของการสวดมนต์</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
ปกติสวดมนต์ก่อนนอน แต่ไม่ค่อยแปลเป็นภาษาไทย สวดเป็นบาลีเท่านั้น ต่างกันมั้ยคะ 
  แปลกับไม่แปล<br />
<br />
อีกอย่างอานิสงส์ของการสวดมนต์คืออะไรคะ อันหลังนี้ ชวนให้คนสวดมนต์ แต่หาเหตุผลไม่เจอเวลาถูกถามกลับว่าสวดไปทำไมหน่ะค่ะ 
  เพราะตัวเอง ส่วนตัวเวลาสวดมนต์ เพราะส่วนนึงก็เป็นนิสัย และอีกอย่างสมาธิก็นิ่งดีขณะสวด 
  แต่รู้สึกเหตุผลไม่พอจะให้โน้มน้าวคนอื่นหน่ะค่ะ<br />
<br />
ดีเหมือนกัน ไม่ถูกถามกลับก็ไม่รู้ว่าเรายังไม่รู้อะไรอีกมากมายนี่นา<br />
<br />
ขอบคุณมากค่ะ<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
เรื่องการแปลหรือไม่แปลอยู่ในข้อ 3. นะครับ อานิสงส์ของการสวดมนต์ก็ขึ้นกับตัวผู้สวดเองด้วยนะครับ 
  เช่น<br />
<ol>
<li> 
    ถ้าสวดด้วยจิตที่จดจ่อ แน่วแน่ ก็ได้สมาธิในขั้นต้นอยู่แล้ว และถ้ามีการนั่งสมาธิหลังจากสวดมนต์ก็จะทำสมาธิได้ง่ายขึ้น 
    เพราะจิตเป็นสมาธิอยู่พอสมควรก่อนแล้วครับ คล้ายๆ กับการเดินจงกรมก่อนนั่งสมาธิ<br />
    <br />
    </li>
<li> 
    ถ้าสวดด้วยความเลื่อมใสก็จะทำให้จิตประณีตและผ่องใสขึ้นในระดับหนึ่ง<br />
    <br />
    </li>
<li> 
    ถ้าแปลได้ (รู้ความหมายภาษาบาลี หรือสวดแบบแปลไทยด้วย) แล้วพิจารณาตามไปด้วย 
    ก็จะเกิดปัญญาเข้าใจธรรมชาติของชีวิตได้มากขึ้น เหมือนการฟังธรรมจากพระพุทธเจ้าโดยตรง 
    (กรณีที่สวดบทที่เป็นคำสอนของพระพุทธเจ้านะครับ เช่น ธัมมจักกัปปวัตนสูตร อนัตตลักขณสูตร 
    อาทิตตปริยายสูตร หรือแม้แต่บททำวัตรเช้า ฯลฯ)<br />
    <br />
    </li>
<li> 
    คนที่กำลังเป็นทุกข์ใจ ถ้าสวดมนต์โดยเฉพาะสวดแบบข้อ 1,2,3 ก็จะช่วยลดความทุกข์ได้ในระดับหนึ่งนะครับ อย่างน้อยก็ในขณะสวดมนต์อยู่ แต่ถ้าจิตมีกำลังของศรัทธา ปิติ สมาธิ หรือปัญญามากๆ 
    ก็จะช่วยได้มากหรือนานขึ้นครับ<br />
    <br />
    </li>
<li> 
    คนที่กำลังอยู่ในห้วงแห่งความกลัว กังวล ฯลฯ การสวดมนต์ก็พอจะสร้างขวัญและกำลังใจได้ครับ<br />
    <br />
    </li>
<li> 
    การสวดมนต์ก่อนนอนก็จะเป็นการปรับสภาพจิตได้ดี ทำให้หลับง่ายและลดโอกาสของการฝันร้ายลงไปด้วยครับ<br />
    <br />
    </li>
<li> 
    คนที่มีศรัทธา การสวดมนต์ก็จะเป็นเครื่องเตือนใจไม่ให้ทำบาปได้ทางหนึ่งนะครับ<br />
    <br />
    </li>
<li> 
    เป็นการสืบทอดคำสั่งสอนของพระพุทธเจ้าได้ทางหนึ่งครับ โดยเฉพาะการสวดบทที่เป็นธรรมะโดยตรง<br />
    <br />
    </li>
<li> 
    การสวดมนต์เป็นจุดเริ่มต้นที่ดีอย่างหนึ่งในการพัฒนาจิตใจตามแนวทางของพระพุทธศาสนานะครับ คือทำให้น้อมใจไปสู่การปฏิบัติขั้นอื่นๆ ได้ง่ายขึ้น และยังเป็นสิ่งกระตุ้นเตือนในการปฏิบัติธรรมในขั้นสูงๆ 
    ขึ้นไปด้วยครับ คือทำให้นึกถึงการปฏิบัติธรรมอยู่อย่างสม่ำเสมอตามการสวดมนต์ 
    และคอยเตือนใจเมื่อจะก้าวสู่ทางที่ไม่ดี<br />
    <br />
    </li>
<li> 
    เป็นการถ่ายทอดประเพณีที่ดีสู่คนในรุ่นต่อๆ ไปด้วยนะครับ ศาสนาพุทธจะได้อยู่คู่โลกไปนานๆ<br />
    </li>
</ol>
<br />
ตอนนี้นึกได้เท่านี้ครับ<br />
<br />
<span class="im1">***** ที่น่าเป็นห่วงก็คือ</span>บางท่านสวดมนต์โดยคิดว่าเป็นของศักดิ์สิทธิ์ 
  คิดว่าจะช่วยดลบันดาลให้เป็นนั่นเป็นนี่ ได้นั่นได้นี่ หรือทำให้แคล้วคลาดปลอดภัย 
  จนบางครั้งถึงกับทำให้ประมาท หรืองอมืองอเท้า ไม่มีความเพียรอย่างที่ควรจะเป็นนะครับ<br />
<br />
คือถ้าสวดมนต์เพื่อสร้างขวัญกำลังใจในการทำความเพียรหรือทำความดีอื่นๆ แล้วไม่ตกอยู่ในความประมาท 
  รวมถึงสวดด้วยเหตุผลอื่นๆ ที่สมเหตุสมผลก็เป็นสิ่งที่ดีครับ<br />
<br />
เนื่องจากการสวดมนต์มีผลในการปรับสภาพจิตให้ประณีตและผ่องใสขึ้นในแง่มุมต่างๆ 
  ดังที่ได้ยกตัวอย่างเป็นข้อๆ ไปแล้วนั้นนะครับ จึงมีผลพลอยได้ตามมา คือ เมื่อจิตประณีตผ่องใสแล้ว สิ่งที่ดีๆ ต่างๆ ก็จะตามมาครับ เช่น เป็นที่รักใคร่ชอบใจของคนอื่นๆ ใครๆ 
  เห็นแล้วก็รู้สึกสบายใจ ไว้เนื้อเชื่อใจ และอยากให้การสนับสนุนในแง่ต่างๆ เกิดความรู้สึกเมตตา 
  และเป็นมิตร ฯลฯ<br />
<br />
(ในส่วนหลังนี้เป็นเพียงผลพลอยได้เท่านั้นนะครับ อย่าไปคาดหวังในเรื่องเหล่านี้ 
  เพราะถ้าสวดมนต์เพื่อหวังผลเหล่านี้โดยตรง จิตก็อาจจะประกอบไปด้วยความโลภ ซึ่งนอกจากจิตจะไม่ประณีตผ่องใสขึ้นแล้ว ยังอาจจะทำให้จิตแย่ลงด้วยนะครับ แล้วผลพลอยได้ที่ว่านี้ก็จะไม่เกิดขึ้น)<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  ดวง 
  หรือชะตาชีวิต</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
<b>ดวง</b> หรือ <b>ชะตาชีวิต</b> หรือ <b>ลิขิตสวรรค์</b> (อันหลังนี่มุขตลกนะคะ คลายเครียด) 
  คืออะไร มีอิทธิพลต่อชีวิตหนึ่งๆ มากน้อยเพียงใด ฝืนได้หรือไม่ได้ ทำไมถึงมีส่วนถูกมาก 
  ตัวอย่างมีมากมายตั้งแต่สมัยพระพุทธกาล ดังนั้น น่าจะมีส่วนถูกและจริงบ้าง ไม่มากก็น้อย<br />
<br />
คำถามที่สองต่อเนื่องจากคำถามที่แล้ว เนื่องจากหลักคำสอนของศาสนาพุทธสอนให้เชื่อ 
  เรื่องกรรม การกระทำในอดีตมีผลต่อปัจจุบัน และกรรมปัจจุบันส่งผลต่ออนาคต และถ้า 
  ดวงชะตา มีส่วนกำหนดให้ปัจจุบันรับผลจากอดีต (อาจจะไกลขนาดอดีตชาติ) ออกมาในรูปของดวงแล้ว 
  แปลว่า ชีวิตนั้นกำหนดทิศทางโดยรวมของชีวิตในชาตินั้นไม่ได้เลยหรือคะ<br />
<br />
อาจต้องใช้ตัวอย่างประกอบ เช่น คนๆ หนึ่ง มีดวงว่าสมบูรณ์ทุกอย่าง อำนาจ วาสนา 
  สติปัญญา ยกเว้น บริวารตกหายนะ (ซึ่งก็ตรงกับหลักศาสนาที่ว่าทุกชีวิตเกิดมาชดใช้และสร้างกรรม 
  ตราบเท่าที่ยังมีกิเลส) ต่อมาสังเกตบริวาร ชัดๆ ก็คือบุตร เป็นคนไม่ดี ทั้งๆ มีที่มาพร้อมทุกอย่าง 
  ยากที่มนุษย์ผู้หนึ่งจะมีได้ มีโอกาสดีมาก ทั้งโอกาสทางโลก และทางธรรม<br />
<br />
คำถามไม่ได้อยู่ที่ตัวบุพการี แต่อยู่ที่บุตร ว่าถึงแม้มีของเก่าส่งมาดี แต่เสมือนว่าเขาถูกกำหนดมาให้เป็นคนไม่ดี 
  และสร้างของใหม่ไม่ดีเช่นนั้นหรือคะ<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<ol>
<li> 
    <b>ดวง</b> หรือ <b>ชะตาชีวิต</b> นั้น ความจริงก็คือกระแสการส่งผลของกรรมนั่นเองครับ เนื่องจากสัตว์โลกรวมทั้งมนุษย์ด้วยย่อมเป็นไปตามกรรม ดังนั้นกระแสการส่งผลของกรรมจึงมีอิทธิพลต่อชีวิตอย่างมาก<br />
    <br />
    ยกตัวอย่าง เช่น เจ้าชายสิทธัตถะนั้น จะกล่าวว่ามีดวงจะได้เป็นพระพุทธเจ้า หรือชะตาชีวิตกำหนดให้เป็นพระพุทธเจ้า 
    ก็สามารถจะพูดได้นะครับ แต่ความจริงแล้วสิ่งที่ทำให้พระองค์ตรัสรู้เป็นพระพุทธเจ้าก็คือกรรมเก่าที่พระองค์ทรงสร้างเอาไว้ในอดีตชาติ รวมถึงกรรมใหม่คือความเพียรที่พระองค์ได้ทรงทำในชาติที่เป็นเจ้าชายสิทธัตถะนั่นเองนะครับ เพราะถ้าขาดปัจจัยทั้งสองอย่างนี้แล้วพระองค์ก็ย่อมจะไม่ได้เป็นพระพุทธเจ้าอย่างแน่นอน<br />
    <br />
    เพราะฉะนั้นก็พูดได้อย่างเต็มปากว่า พระองค์ทรงสร้างดวงและกำหนดชะตาชีวิตของพระองค์เอง 
    (ตั้งแต่อดีตชาตินานมาแล้วนะครับ)<br />
    <br />
    </li>
<li> 
    ที่ว่าฝืนได้หรือไม่นั้น ขอตอบว่าฝืนได้ครับ ตัวอย่างเช่น ในสมัยพุทธกาลนั้น 
    ภิกษุที่ได้เป็นอัครสาวกเบื้องขวาของพระพุทธเจ้าก็คือพระสารีบุตร ครั้งหนึ่ง 
    พระสารีบุตรได้บอกกับศิษย์ของท่าน ซึ่งขณะนั้นบวชเป็นสามเณรอยู่ ว่าสามเณรนั้นจะมีชีวิตอยู่ได้อีกไม่เกิน 
    7 วัน ก็จะต้องตาย (ซึ่งตรงนี้จะบอกว่าดวงกำลังจะถึงที่ตายก็คงได้นะครับ)<br />
    <br />
    สามเณรนั้นจึงได้ลาพระสารีบุตรเพื่อกลับไปตายที่บ้านเกิดจะได้บอกลาญาติด้วย 
    ในระหว่างทางที่จะไปที่บ้านเกิดนั้นสามเณรได้เจอปลาที่กำลังกระเสือกกระสนจะเอาชีวิตให้รอดในแอ่งน้ำที่กำลังแห้งขอด 
    สามเณรเห็นแล้วเกิดความสงสารจึงจับปลานั้นไปปล่อยในที่ที่มีน้ำมาก ปลานั้นจึงรอดตายครับ<br />
    <br />
    สามเณรก็ได้เดินทางต่อไปจนถึงบ้าน แล้วรอความตายอยู่ที่บ้านนั้นนะครับ ผ่านไปหลายวันก็ยังไม่ตายสักทีก็เลยเดินทางกลับไปหาพระสารีบุตร แล้วได้เข้าเฝ้าพระพุทธเจ้า พระพุทธเจ้าตรัสว่าสามเณรรอดตายเพราะบุญที่ได้ช่วยชีวิตปลานั้นเอาไว้ครับ<br />
    <br />
    (เนื่องจากผู้ดำเนินการหาแหล่งอ้างอิงข้อมูลที่ชัดเจนของเรื่องนี้ไม่พบ แต่ก็ได้สอบถามจากผู้รู้หลายท่าน 
    และมีไม่น้อยกว่า 6 ท่านที่ทราบเรื่องนี้ โดยแต่ละท่านจำรายละเอียดได้แตกต่างกันไปบ้าง 
    แต่ก็ไม่มีท่านใดเลยที่จำได้ว่าอยู่ในคัมภีร์เล่มใด ดังนั้นหากเรื่องนี้มีความคลาดเคลื่อนไปประการใด 
    ทางผู้ดำเนินการก็ขอกราบขออภัยผู้เกี่ยวข้องทุกๆ ท่าน ไว้ ณ ที่นี้ด้วยนะครับ - ธัมมโชติ)<br />
    <br />
    ธรรมดาแล้วคำทำนายที่จะไม่ผิดพลาดเลยนั้น ก็คงมีเฉพาะคำทำนายของพระพุทธเจ้าเท่านั้นนะครับ ส่วนคำทำนายของคนอื่นก็ย่อมมีโอกาสผิดพลาดได้ เช่นคำทำนายของพระสารีบุตรนั้น 
    ท่านว่าตามกรรมเก่าที่กำลังจะส่งผล แต่ท่านไม่ทราบว่าสามเณรจะทำกรรมใหม่ (คือการช่วยชีวิตปลา) 
    ซึ่งมีผลรุนแรงกว่ากรรมเก่าอันนั้น กรรมเก่าที่จะทำให้ตายนั้นก็เลยส่งผลยังไม่ได้ 
    คำทำนายก็เลยผิดพลาดไปเพราะกรรมใหม่นั้นนะครับ กรรมเก่านั้นก็เลยต้องรอส่งผลในโอกาสต่อๆ 
    ไป<br />
    <br />
    จากตัวอย่างนี้ก็คงชัดเจนนะครับ ว่าดวง หรือชะตาชีวิตนั้นฝืนได้หรือไม่ได้<br />
    <br />
    </li>
<li> 
    ที่ว่าดวงนั้นมีส่วนจริงบ้างหรือไม่ ก็คงอยู่ที่ว่าใครเป็นผู้ทำนายนะครับ ถ้าเป็นพุทธทำนายก็ยังไม่เห็นจะมีความผิดพลาดเลย 
    แต่ถ้าเป็นคนอื่นทำนาย บางคนทายถูกตามกรรมเก่า แต่ถ้ามีกรรมใหม่มาขวางกั้นคำทำนายก็ย่อมผิดพลาดได้นะครับ นอกจากนี้ยังมีบางคนที่ทายมั่วๆ หลอกคนอื่นไปวันๆ ก็มี ซึ่งก็อาจมีตรงบ้างตามหลักสถิตินะครับ<br />
    <br />
    <span class="im1">เพราะฉะนั้นแล้ว จึงไม่ควรใส่ใจกับเรื่องดวงให้มากนัก 
    มาพยายามสร้างกรรมใหม่ให้ดีๆ เอาไว้จะดีกว่านะครับ</span><br />
    <br />
    </li>
<li> "ชีวิตนั้นกำหนดทิศทางโดยรวมของชีวิตในชาตินั้นไม่ได้เลยหรือคะ" จากคำตอบที่ผ่านๆ
      มา ก็คงตอบได้นะครับว่ากำหนดได้ แต่ก็ขึ้นกับว่าจะทำกรรมใหม่ที่มีกำลังแรงกว่ากรรมเก่าได้มากขนาดไหน<br />
    <br />
    <span class="im2">ชีวิตก็เหมือนกับเรือ กรรมเก่าก็เหมือนกับกระแสน้ำ กรรมใหม่เหมือนการพายเรือนะครับ</span><br />
    <br />
&gt; ถ้าไม่ออกแรงเลย เรือก็ย่อมจะไปตามกระแสน้ำ (ไปตามกรรมเก่า)<br />
&gt; แต่ถ้าออกแรงมากพอ เรือก็ย่อมจะลอยทวนน้ำไปได้ (ชีวิตเป็นไปตามกรรมใหม่)<br />
&gt; แต่ถ้าออกแรงกลางๆ เรือก็ย่อมจะไปตามน้ำบ้าง ทวนน้ำบ้าง แต่ก็ไม่เหมือนกับ
 2 กรณีแรกนะครับ (ชีวิตเป็นไปตามกรรมเก่าบ้าง กรรมใหม่บ้าง)<br />
&gt; แต่ถ้าแทนที่จะพายเรือทวนน้ำ กลับพายเรือตามน้ำ เรือก็จะแล่นตามน้ำไปอย่างรวดเร็วกว่าทุกกรณีข้างต้นนะครับ (ชีวิตเป็นไปตามกรรมทั้งเก่าและใหม่เสริมแรงกัน) เช่น กรรมเก่าดี แล้วปัจจุบันก็ทำดีด้วย
หรือกรรมเก่าไม่ดี แล้วปัจจุบันก็ทำไม่ดีอีก<br />
    <br />
    แน่นอนว่าคนที่กรรมเก่าดี ถ้าปัจจุบันทำดีด้วย ความดีก็จะส่งผลมากนะครับ แต่ถ้าปัจจุบันทำไม่ดี 
    ความดีที่มีอยู่เดิมก็จะส่งผลได้น้อยลง ความไม่ดีที่ทำใหม่ก็จะส่งผลไม่มากนัก 
    เพราะมีกรรมเก่าที่ดีมาคอยกั้นผลเอาไว้ เช่น คนที่เคยให้ทานเอาไว้มากๆ แม้ชาตินี้จะไม่ต้องพยายามมากนักก็ร่ำรวยได้ 
    แต่ถ้าพยายามมากก็จะยิ่งรวยขึ้นไปใหญ่<br />
    <br />
    คนที่กรรมเก่าไม่ดี ถ้าปัจจุบันทำไม่ดีด้วยแล้ว ความไม่ดีก็จะส่งผลมากขึ้นไปอีก 
    เพราะกรรมเก่าและกรรมใหม่ส่งผลเสริมแรงกันครับ แต่ถ้าปัจจุบันทำดี ความดีที่ทำใหม่ก็จะส่งผลไม่มากเท่าที่ควร 
    เช่น คนที่ในอดีตชาติไม่เคยให้ทาน หรือให้น้อย แม้ชาตินี้จะขยันทำงานมากแต่ก็ไม่รวยเท่าที่ควร 
    แต่ถ้ายิ่งไม่ขยันด้วยแล้วก็อาจถึงขั้นอดตายไปเลย<br />
    <br />
    </li>
<li> 
    จากตัวอย่างเรื่องบุตรไม่ดีนั้น ก็เป็นเพราะกรรมเก่านั้นมีทั้งดีและไม่ดีประกอบกันครับ 
    เช่นกรณีของบุตรคนนี้นั้น ชาติก่อนๆ เขาคงทำบุญบางอย่างเอาไว้ เช่น ให้ทาน ทำให้เขาเกิดมาในครอบครัวที่มีฐานะดี 
    แต่ชาติก่อนอาจจะไม่ได้รักษาศีล ไม่ได้ทำสมาธิ หรือวิปัสสนาเลย พื้นฐานจิตใจของเขาถึงได้ไม่ค่อยดี 
    เช่น อาจจะทุจริตได้เงินมา แล้วเอาเงินที่ทุจริตนั้นไปทำบุญ เป็นต้น<br />
    <br />
    เขาจึงเกิดมาในสิ่งแวดล้อมที่ดี แต่เพราะพื้นฐานจิตใจของเขาไม่ดี เขาจึงแสดงออกมาในทางที่ไม่ดี 
    ซึ่งทั้งหมดก็เป็นผลจากกรรมเก่าที่ดีและไม่ดีปนกันครับ<br />
    </li>
</ol>
ถ้ายังไม่กระจ่าง 
  หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  สร้างความสุขให้ชีวิต</h3>
ผู้สนใจท่านหนึ่งได้ถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
อยากได้ข้อมูลเกี่ยวกับวิธีการสร้างความสุขซึ่งมีความเกี่ยวข้องกับพฤติกรรมมนุษย์<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
คำถามนี้กว้างมากเลยนะครับ ขอตอบเป็นข้อๆ นะครับ<br />
<ol>
<li> 
    ใช้หลัก<span class="im2"><b>สังคหวัตถุ 4</b></span> : คุณเป็นเครื่องยึดเหนี่ยวใจของผู้อื่นไว้ได้ 
    4 อย่าง คือ<br />
     
    <ol>
<li> 
        <span class="im2"><b>ทาน</b></span> การแบ่งปันเอื้อเฟื้อเผื่อแผ่กัน</li>
<li> 
        <span class="im2"><b>ปิยวาจา</b></span> พูดจาน่ารักน่านิยมนับถือ</li>
<li> 
        <span class="im2"><b>อัตถจริยา</b></span> บำเพ็ญประโยชน์</li>
<li> 
        <span class="im2"><b>สมานัตตตา</b></span> ความมีตนเสมอ คือ ทำตัวให้เข้ากันได้ 
        เช่น ไม่ถือตัว ร่วมสุขร่วมทุกข์กัน เป็นต้น<br />
        (จากพจนานุกรมพุทธศาสน์ ฉบับประมวลศัพท์ โดย พระธรรมปิฎก (ป.อ. ปยุตฺโต))<br />
        <br />
        </li>
</ol>
</li>
<li> 
    ใช้หลัก<span class="im2"><b>มงคล 38 ประการ</b></span>ในมงคลสูตร (ดูรายละเอียดได้ที่เรื่อง<span class="im2"><a href="gn007.html" target="_blank">มงคลในพระพุทธศาสนา</a></span> หมวด<span class="im2">ธรรมทั่วไปนะครับ</span>)<br />
    <br />
    </li>
<li> 
    มองโลกในแง่ดี<br />
    <br />
    </li>
<li> 
    เอาใจเขามาใส่ใจเรา อย่าเอาแต่ใจตนเอง<br />
    <br />
    </li>
<li> 
    ลดความยึดมั่นในสิ่งต่างๆ ลงไป เพราะไม่มีใครทำให้ทุกอย่างเป็นดังใจปรารถนาได้ตลอดเวลา 
        <span class="im2">คือรู้จักปล่อยวางนะครับ</span><br />
    <br />
    </li>
<li> 
    ปรับตัวปรับใจให้<span class="im2">มีความสุขกับสภาพที่เป็นจริงในปัจจุบัน</span> 
    มีชีวิตอยู่กับปัจจุบัน ไม่เพ้อหรือกังวลถึงอนาคตที่ยังมาไม่ถึง ไม่คร่ำครวญถึงอดีตที่ผ่านไปแล้ว 
    ย้อนกลับไปแก้ไขอะไรไม่ได้แล้วนะครับ<br />
    <br />
    </li>
<li> 
    ยอมรับสภาพที่แท้จริงของสิ่งต่างๆ ไม่จินตนาการ หรือคาดหวังในสิ่งที่ไม่เป็นจริงนะครับ เช่น ยอมรับว่าตัวเราเป็นอย่างนี้ มีความรู้ความสามารถแค่นี้ มีคุณสมบัติอย่างนี้ 
    ยอมรับคนอื่นแต่ละคนในความเป็นตัวเขา ในสภาวะต่างๆ ที่เขาเป็นอยู่จริงๆ พอใจในสิ่งที่แต่ละคนเป็นอยู่จริงๆ 
    แล้วปรับตัวปรับใจให้มีความสุขกับสภาวะที่เป็นจริงต่างๆ เหล่านั้น ไม่ไปคาดหวังให้ใครๆ 
    เป็นไปอย่างที่เราต้องการให้เป็น (ซึ่งไม่ใช่สภาวะที่แท้จริงของเราหรือเขา และเป็นไปไม่ได้ที่เราหรือเขาจะมีสภาวะอย่างที่เราคาดหวังนั้น 
    ถึงเป็นได้ก็เป็นอย่างไม่มีความสุข) <span class="im2">สรุปคือพอใจในสิ่งที่มีอยู่เป็นอยู่นะครับ</span><br />
    <br />
    </li>
<li> 
    ยอมรับสภาพความจำเป็นของคนอื่น ที่บางครั้งไม่สามารถทำในสิ่งที่เราต้องการได้<br />
    <br />
    </li>
<li> 
    มีชีวิตอยู่ด้วยความเมตตา กรุณา มุทิตา อุเบกขา<br />
    <br />
    </li>
<li> 
    ใช้เหตุผลเป็นตัวตัดสิน อย่าใช้อารมณ์ หรือกิเลสเป็นตัวตัดสิน<br />
    <br />
    </li>
<li> 
    ยอมรับความจริงในเรื่องความแตกต่างระหว่างบุคคล<br />
    <br />
    </li>
<li> 
    ยอมรับความจริงในเรื่อง<span class="im2"><b>โลกธรรม 8</b></span> คือ สิ่งที่เป็นของคู่โลก 
    8 ประการ ที่มีอยู่เป็นธรรมดา หลีกเลี่ยงไม่ได้นะครับ ได้แก่ <span class="im2">มีลาภ 
    เสื่อมลาภ มียศ เสื่อมยศ ได้รับการสรรเสริญ ถูกนินทา มีสุข มีทุกข์</span> เมื่อเหตุการณ์ใดใน 
    8 อย่างนี้เกิดขึ้น ก็ให้เห็นว่า<span class="im2">เป็นเรื่องธรรมดาของโลกนะครับ</span> 
    ไม่ควรไปยินดียินร้าย เช่นเดียวกับที่เห็นพระอาทิตย์ขึ้นลง เมื่อสิ่งใดเกิดขึ้นแล้วไม่นานก็จะแปรเปลี่ยนไป 
    ไม่แน่นอน<br />
    <br />
    </li>
<li> 
    เรื่องสิ่งที่ควรปฏิบัติต่อบุคคลต่างๆ นั้น มีในเรื่อง<span class="im2"><a href="gn025.html" target="_blank">ทิศ 6 : ข้อควรปฏิบัติต่อบุคคลต่างๆ</a></span> ในหมวด<span class="im2">ธรรมทั่วไป</span>ครับ</li>
</ol>
ถ้ายังไม่กระจ่าง 
  หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  โรคทางจิต</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
คนที่จิตใจไม่นิ่ง ส่ายไหวตลอดเวลา (แบบอ่อน) จนกลายเป็นอาการทางจิตแบบต่างๆ เช่นโรคทางจิตต่างๆ 
  (แบบรุนแรงจนแสดงอาการ) อาทิ โรคซึมเศร้า โรคหวาดระแวง หลงลืม โรคบุคลิกภาพหลายแบบ 
  (มีหลายบุคลิกในหนึ่งคน) ฯลฯ<br />
<br />
ถามทางกรรมเก่า ทำอะไรมา กรรมปัจจุบันทำอะไร (ดื่มสุราเนี่ยปัญญาอ่อนใช่มั้ยคะ 
  แต่กลุ่มนี้นี่ฉลาดปรกติค่ะ)<br />
<br />
ถามปัจจุบัน ถ้าเจอคนแบบนี้ แก้ไขได้อย่างไร ช่วยนะคะ ไม่ใช่หนีห่างๆ อันนั้นง่ายไป 
  เพราะคนกลุ่มนี้ ส่วนมากจะไม่ยอมรับว่าตัวเองมีภาวะผิดธรรมชาติ และไม่มีความต้องการที่จะแก้ไขหน่ะค่ะ<br />
<br />
ขอบคุณค่ะ<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
โทษของการดื่มสุรา (รวมถึงกรรมชนิดอื่นๆ ด้วย) นั้นมีอยู่หลายระดับความรุนแรงนะครับ 
  ถ้าขั้นเบาๆ ก็ไม่จำเป็นต้องถึงกับปัญญาอ่อนครับ เช่น อาจจะทำให้ขาดสติได้ง่าย 
  เลื่อนลอย ไม่ค่อยมีสมาธิ (หมายถึงสมาธิตามธรรมชาตินะครับ) ซึ่งก็จะเป็นปัจจัยหนึ่งที่จะส่งผลให้เกิดปัญหาทางจิตด้านต่างๆ 
  ได้ง่ายขึ้น<br />
<br />
แต่ก็ควรพิจารณาปัจจัยด้านอื่นๆ ประกอบด้วยนะครับ เช่น การพูดปด พูดส่อเสียด (ยุให้เขาแตกแยกกัน) 
  พยาบาท อภิชฌา (อยากได้ของของคนอื่นอย่างไม่ชอบธรรม) เหล่านี้ก็จะทำให้เกิดความหวาดระแวง 
  มองโลกในแง่ร้าย คิดหรือกลัวว่าคนอื่นจะทำเช่นนั้นกับตนเองบ้าง ก็จะเป็นตัวเสริมให้เกิดความผิดปรกติต่างๆ 
  ทางจิตได้เช่นกันครับ หรือแม้แต่การชอบพูดเพ้อเจ้อ ถึงแม้จะไม่เป็นกรรมหนักแต่ก็ส่งผลให้จิตไม่หนักแน่น 
  เลื่อนลอย ไม่ค่อยมีสาระได้เช่นกันครับ<br />
<br />
ซึ่งกรรมต่างๆ นั้น ไม่ว่าจะเป็นกรรมเก่าหรือกรรมในปัจจุบันก็ส่งผลได้ทั้งนั้นครับ 
  ยิ่งถ้ามีทั้งกรรมเก่าและกรรมปัจจุบันประกอบกัน ก็ยิ่งส่งผลได้มากและรุนแรงขึ้นครับ<br />
<br />
สำหรับการช่วยเหลือบุคคลเหล่านี้นั้น ถ้าทำให้เขายอมรับความจริงได้ก็ง่ายขึ้นนะครับ 
  แต่ถ้าเขาไม่ยอมรับความจริงก็ยากหน่อย<br />
<br />
ถ้ามองในแง่ของกรรม ก็ต้องแก้ด้วยการให้ทำกรรมใหม่ที่ให้ผลในทางตรงข้ามกันครับ 
  เช่น ให้เลิกดื่มสุรา ให้รู้จักการฝึกสติในชีวิตประจำวัน การรักษาศีล 5 รวมถึงการปรับสภาวะจิตเพื่อแก้ปัญหาการมองโลกในแง่ร้าย 
  และความหวาดระแวงต่างๆ เช่น การบริจาคทาน (เป็นการฝึกทำประโยชน์ให้คนอื่นอย่างจริงใจ) 
  การทำสาธารณะประโยชน์ต่างๆ การแผ่เมตตา ถ้าได้อยู่ใกล้ชิดกับกัลยาณมิตร ก็จะทำให้เขาปรับมุมมองต่อบุคคลภายนอกได้ง่ายขึ้นด้วยครับ<br />
<br />
นอกจากนี้ ถ้าเป็นไปได้ก็ควรยกระดับจิตให้ประณีตขึ้น เช่น การทำสมาธิ การเจริญวิปัสสนา 
  (แต่สำหรับการทำสมาธิ และเจริญวิปัสสนาสำหรับผู้มีปัญหาทางจิตนั้น ต้องทำด้วยความระมัดระวังเป็นพิเศษด้วยนะครับ 
  ควรมีการดูแล และสอบอารมณ์อย่างใกล้ชิด และสม่ำเสมอ ไม่งั้นเสี่ยงที่จะเพี้ยนไปได้ง่ายๆ)<br />
<br />
ในกรณีที่เขาไม่ยอมรับว่าตนเองผิดปรกติ หรือไม่มีความต้องการที่จะแก้ไข ก็คงต้องใช้การแสดงอานิสงส์ด้านอื่นๆ 
  เข้าล่อครับ เพราะการกระทำต่างๆ นั้นมีประโยชน์หลายด้านประกอบกันอยู่แล้ว ไม่จำเป็นต้องบอกเขาว่า 
  ให้ทำเพื่อแก้ไขปัญหาทางจิตของเขาก็ได้ครับ (ถ้าบอกตรงๆ อาจได้รับแรงต้านก็ได้นะครับ)<br />
<br />
เช่น การไม่ดื่มสุรา ก็อาจแสดงเหตุผลในเรื่องการทะเลาะวิวาท สุขภาพกาย สุขภาพจิต 
  อุบัติเหตุ ความสิ้นเปลืองทรัพย์สิน ความน่าเชื่อถือ ฯลฯ การฝึกสติ ก็อาจพูดในแง่ของการไม่ให้สมองเสื่อมเร็วกว่าเวลาอันควร 
  หรือประสิทธิภาพในการทำงาน การเรียน ฯลฯ การรักษาศีล ก็อาจพูดในแง่ของอานิสงส์ของศีลข้อต่างๆ 
  ในแง่ต่างๆ ทั้งทางโลก ทางธรรม สำหรับการให้ทาน การแผ่เมตตา ฯลฯ ก็ทำนองเดียวกันครับ<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  โน้มน้าวให้คนสนใจปฏิบัติธรรม</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
คนที่เป็นคนดีโดยรวม ประสบความสำเร็จในชีวิตมาก มีคุณธรรมในใจมากพอประมาณ แต่ไม่สวดมนต์ 
  ภาวนา ปฏิบัติ ทำยังไงโน้มน้าวเค้าน่ะคะ?<br />
<br />
อายุของคนนี้ก็ไม่น้อยแล้ว เอาแบบกลมกลืนนะคะ ไปฝืนใจเค้าคงไม่ได้หน่ะค่ะ ดีไม่ดีกลายเป็นทำให้เค้ารู้สึกรำคาญเอาซะอีก<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
เรื่องที่ถามมานั้น ก็คงทำได้หลายอย่างประกอบกันนะครับ เช่น<br />
<ol>
<li> 
    เวลาคุยกันตามปรกติก็ค่อยๆ สอดแทรกเรื่องประโยชน์ของการปฏิบัติธรรม ไปตามโอกาสที่เหมาะสม 
    ลองอ่านเรื่องเหล่านี้ประกอบก็ได้นะครับ<br />
    <ul>
<li><span class="im2"><a href="an016.html" target="_blank">เป็นคนดีแล้วต้องปฏิบัติธรรมไหม</a></span></li>
<li><span class="im2"><a href="an001.html" target="_blank">ลำดับขั้นของจิต</a></span></li>
<li> 
        <span class="im2"><a href="an002.html" target="_blank">พุทธวิธีพัฒนาจิต</a></span><br />
        <br />
        (ทั้ง 3 เรื่องอยู่ในหมวด<span class="im2">บทวิเคราะห์</span> นะครับ)<br />
        <br />
        </li>
</ul>
</li>
<li> 
    ถ้ามีโอกาสก็ชวนให้ไปทำกิจกรรมด้านการปฏิบัติธรรมร่วมกัน เช่น สวดมนต์ ไหว้พระ 
    ทำกรรมฐาน เพื่อให้ได้ลองสัมผัสกับความสุขแบบเรียบง่ายจากการปฏิบัติดูบ้างนะครับ<br />
    <br />
    </li>
<li> 
    ทำเป็นตัวอย่างให้เขาเห็น คือให้เขาเห็นว่าปฏิบัติธรรมแล้วมีผลดีอย่างไรบ้าง<br />
    </li>
</ol>
ลองทำไปตามโอกาสอย่าให้เขารู้สึกว่าสั่งสอนหรือบีบคั้นนะครับ คงต้องใช้เวลาพอสมควรนะครับ 
  ใจเย็นๆ ค่อยๆ ทำไป อย่าคาดหวังมากจนจิตใจเป็นทุกข์หรือตกต่ำนะครับ ทำไปด้วยจิตที่เป็นกุศลแล้วดีเองครับ 
  อย่างน้อยถึงเขาจะไม่ได้อะไรมาก แต่จิตใจของเราเองก็เป็นบุญเป็นกุศล มีความสุขที่ได้ช่วยเหลือคนอื่นแล้วครับ<br />
<br />
ขออนุโมทนาในกุศลเจตนาด้วยครับ<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  สัมผัสที่ 
  6</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
สัมผัสที่หก คืออะไร พบบ่อยแค่ไหน เชื่อได้แค่ไหน ทำไมถึงถูกต้องได้บ่อยๆ<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
สัมผัสที่ 6 คือการรับรู้ทางจิตครับ คนที่ชาติก่อนๆ ทำสมาธิมาพอสมควรชาตินี้ก็จะมีสัมผัสที่ 
  6 ได้ง่ายเพราะพื้นฐานของจิตประณีตพอ แต่คนที่ไม่มีพื้นฐานมาจากชาติก่อนๆ เลย 
  ก็ต้องทำสมาธิได้ขั้นสูงพอสมควรจึงจะรับรู้ทางสัมผัสที่ 6 ได้ครับ<br />
<br />
สัมผัสที่ 6 ที่สมบูรณ์จริงๆ นั้นต้องเป็นของผู้ที่ได้ฌานขั้นสูงจึงจะรับรู้ได้อย่างชัดเจนและเชื่อถือได้มากนะครับ แต่สำหรับคนทั่วๆ ไปนั้น การรับรู้จะไม่ชัดเจนจึงมีการคิดปรุงแต่งต่อเติมเข้ามาประกอบด้วย 
  ดังนั้นความน่าเชื่อถือจึงลดลงไปตามขั้น เผลอๆ บางครั้งอาจเป็นความคิดปรุงแต่งล้วนๆ 
  เลยก็ได้นะครับ ดังนั้นเมื่อรู้สึกว่ามีสัมผัสที่ 6 เกิดขึ้นจึงควรพิจารณาให้ดีด้วยครับ<br />
<br />
ถ้ายังไม่กระจ่าง หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<hr />
<br />
<h3>
  ญาติอารมณ์ร้อน</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่องนี้ 
  ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้ ดังนี้ครับ<br />
<br />
<hr />
<span class="qa">คำถาม</span><br />
<br />
มีญาติผู้ใหญ่ท่านหนึ่ง เอาแต่ใจตัวเองมาก อารมณ์ร้อน และคงเคยชินติดเป็นนิสัย 
  ตอนนี้ก็แก้ยากมากแล้ว ไม่แน่ใจว่าเรื่องธรรมะจะสนใจมากน้อยเพียงใด แต่เท่าที่เห็นไม่เคยปฏิบัติค่ะ 
  ทำบุญตามเทศกาลบ้าง ปัญหาอยู่ที่ตอนนี้มีเหตุจำเป็นบางประการ ที่ต้องปฏิสัมพันธ์กับคุณแม่ดิฉันอย่างใกล้ชิด 
  คุณแม่ดิฉันก็อดทนแต่เป็นอดแบบเก็บ นานมาก (ก็เพิ่งทราบเช่นกัน) จนปะทุในที่สุด 
  แบบสุภาพนะคะ แต่ก็ปะทุ<br />
<br />
คำถามข้อที่หนึ่ง ทำอย่างไรให้คุณแม่ไม่รู้สึกบาป เพราะท่านบอกเสมอว่า เหมือนมีวจีกรรม 
  แต่มโนกรรมหน่ะนานแล้ว เช่น หงุดหงิด รำคาญ แล้วก็รู้สึกบาปทุกที<br />
<br />
สอง จะทำอย่างไรให้ญาติผู้ใหญ่ท่านนั้นเย็น และมอง และพยายามปรับตัวเองบ้าง อาจจะยาก 
  เพราะอายุมากแล้ว แต่ในฐานะหลานพออ่านคำตอบเรื่องบุตร (เรื่อง<span class="im2">ดวง 
  หรือชะตาชีวิต</span> ในหมวด<span class="im2">บทวิเคราะห์</span> - ธัมมโชติ) 
  ก็อยากให้โน้มจิตเข้ามาทางนี้บ้าง สงสาร กลัวว่ามันจะไกลเกินโน้มได้ในชาติต่อๆไป 
  อยากช่วยเพราะส่วนหนึ่งญาติท่านนี้ก็รักและเอ็นดูดิฉันมาก<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<ol>
<li> 
    เรื่อง<span class="im2">ญาติผู้ใหญ่ที่อารมณ์ร้อน</span> (โทสจริต) นั้น 
    ก็อยู่ที่ว่าท่านยอมรับความจริง และคิดที่จะปรับปรุงตัวหรือไม่นะครับ<br />
    <br />
    <span class="im2">ถ้าท่านไม่ยอมรับความจริง</span> คนอื่นก็คงทำได้แค่เพียงจัดสิ่งแวดล้อมให้น่าอยู่ 
    สงบ ร่มรื่น เย็นสบาย ไม่มีสิ่งกวนใจโดยไม่จำเป็น ผู้ที่อยู่ใกล้ก็ควรทำใจให้เย็นที่สุดนะครับ ไม่ทำให้ท่านขัดเคืองโดยไม่จำเป็นและพยายามทำความเข้าใจว่าธรรมชาติของท่านเป็นอย่างนี้เอง 
    แล้วยอมรับความจริงตามสภาพครับ<br />
    <br />
    อาจมีการหย่อนใจเป็นระยะๆ นะครับ เช่น พาไปเที่ยวสวนสาธารณะ ฯลฯ<br />
    <br />
    <span class="im2">แต่ถ้าท่านคิดที่จะปรับปรุง</span>ก็ทำได้ดังนี้<br />
    <ol>
<li> 
        พูดคุยให้ท่านทราบว่าคนอื่นรู้สึกว่าท่านเป็นคนอารมณ์ร้อน เพราะบางทีท่านอาจจะทำไปด้วยความเคยชินจนไม่รู้ตัวเองเลยก็ได้ครับ แล้วก็พูดคุยถึงผลเสียจากการเป็นคนอารมณ์ร้อนนั้น 
        เช่น ตัวท่านเองก็ไม่มีความสุข คนที่อยู่ใกล้ก็ไม่มีความสุข เป็นผลเสียต่อสุขภาพทั้งร่างกายและจิตใจ 
        ฯลฯ เพื่อให้ท่านมีความคิดที่จะพยายามปรับปรุงตัวอย่างจริงจังครับ<br />
        <br />
        </li>
<li> 
        จัดสิ่งแวดล้อมเช่นเดียวกับที่ได้กล่าวเอาไว้แล้ว<br />
        <br />
        </li>
<li> 
        ให้ท่านทำสิ่งต่างๆ ให้ช้าลง ประณีตขึ้น เป็นระเบียบขึ้น เพื่อให้ใจเย็นขึ้นครับ<br />
        <br />
        </li>
<li> 
        ให้ท่านแผ่เมตตาบ่อยๆ นะครับ โดยแผ่ออกไปรอบๆ ตัว ให้กับคนและสรรพสัตว์ทั้งหลายโดยทั่วไป 
        จิตก็จะเย็นขึ้นเรื่อยๆ ครับ<br />
        <br />
        </li>
<li> 
        ให้ท่านสวดมนต์ไหว้พระเป็นประจำ สวดบทยาวๆ ยิ่งดีครับ เพื่อเป็นการฝึกจิตให้เย็นขึ้น<br />
        <br />
        </li>
<li> 
        ให้ท่านให้ทาน รักษาศีล ทำสมาธิ วิปัสสนา ตามกำลังที่จะทำได้นะครับ<br />
        <br />
        </li>
<li> 
        เวลาอยู่ว่างๆ ก็ให้ตามรู้การเข้าออกของลมหายใจไปเรื่อยๆ<br />
        <br />
        </li>
<li> 
        ให้พยายามปล่อยวางเรื่องต่างๆ ให้มากที่สุดนะครับ คิดถึงหลักความจริงที่ว่า <span class="im2">ไม่มีใครทำอะไรให้ได้อย่างใจของเราไปทุกอย่างหรอก 
        แม้แต่ตัวเราเองก็ยังทำให้ตัวเราพอใจไม่ได้ตลอดเลยครับ</span><br />
        <br />
        </li>
</ol>
</li>
<li> 
    <span class="im2">สำหรับคุณแม่ของคุณ</span>นั้น ก็คงต้องทำความเข้าใจเรื่องของเหตุปัจจัยให้มากที่สุดนะครับ คือ สิ่งต่างๆ ล้วนไม่มีอำนาจในตนเองอย่างแท้จริง (อนัตตา) ต่างก็แปรผันไปตามเหตุปัจจัยด้วยกันทั้งหมดทั้งสิ้น 
    ไม่มีอะไรที่ผิดหรือถูกในตัวของมันเองอย่างแท้จริง เพราะ<span class="im2">การกระทำทุกอย่างก็เป็นเพียงผลการตอบสนองต่อเหตุปัจจัย</span> 
    (อ่านเรื่องต่างๆ ในหมวด<span class="im2">วิปัสสนา (ปัญญา)</span> ประกอบนะครับ)<br />
    <br />
    อย่างการที่ท่านทนไม่ไหวจนกระทั่งมีปฏิกิริยาโต้ตอบออกมา ไม่ว่าจะเป็นทางกายหรือทางใจก็ตาม ก็ล้วนเกิดจากเหตุปัจจัยที่บีบคั้นอย่างรุนแรงทั้งสิ้นนะครับ จะโทษว่าเป็นความผิดของท่านก็ไม่ถูก 
    และท่านก็ไม่มีเจตนาที่จะให้เป็นเช่นนั้น ดังนั้น ถึงจะบาปก็บาปไม่รุนแรงครับ<br />
    <br />
    หรือแม้แต่การที่ญาติผู้ใหญ่ท่านนั้นมีลักษณะนิสัยอย่างนั้น ก็ล้วนเป็นผลของเหตุปัจจัยที่รุมเร้าท่านมาในอดีตเช่นกันครับ จึงส่งผลให้ปัจจุบันท่านเป็นเช่นนี้<br />
    <br />
    เพราะฉะนั้นอย่าได้กังวลในเรื่องเหล่านี้เลยครับ เช่น เรื่องใครทำบาปทำกรรม หรือใครผิดใครถูก เพราะถึงอย่างไรก็ไม่สามารถย้อนเวลากลับไปแก้ไขได้อยู่ดี ยิ่งคิดก็จะยิ่งทุกข์กันไปเปล่าๆ นะครับ<br />
    <br />
    แต่<span class="im2">ควรหันมายอมรับสภาพความเป็นจริงที่ปรากฏอยู่ในปัจจุบัน 
    แล้วหาทางปรับปรุงหรือรักษาสภาพจิตให้ดีขึ้นต่อไปในอนาคตดีกว่านะครับ</span><br />
    <br />
    ขอเสนอแนวทางที่คุณแม่ของคุณน่าจะทำได้ ดังนี้ครับ<br />
    <ol>
<li> 
        ยอมรับความจริงตามที่กล่าวมาแล้วทั้งหมด แล้วพยายามปล่อยวางให้ได้ อาจจะคิดว่าเป็นการใช้หนี้กรรมเก่าก็ได้ครับ<br />
        <br />
        </li>
<li> 
        แผ่เมตตาให้ญาติผู้ใหญ่ท่านนั้นให้มากๆ ถ้าญาติท่านนั้นไม่ดีขึ้น อย่างน้อยจิตของคุณแม่ของคุณก็เย็นขึ้นนะครับ<br />
        <br />
        </li>
<li> 
        หาโอกาสอยู่ห่างๆ ญาติท่านนั้นเป็นระยะๆ เพื่อผ่อนคลายบ้าง จะได้ไม่เครียดจนเกินไปนะครับ อาจจะทำกิจกรรมอื่นๆ ประกอบ เช่น ไปเที่ยว ดูโทรทัศน์ ไปทำบุญที่วัดและคุยกับพระ 
        สวดมนต์ไหว้พระ ทำสมาธิ เจริญวิปัสสนา ฯลฯ<br />
        <br />
        </li>
<li> 
        พยายามอย่าทำให้ญาติท่านนั้นขัดเคืองใจ หรือถ้าเกิดเหตุสุดวิสัยขึ้นก็พยายามใช้ความเย็นดับความร้อนนะครับ เช่น พยายามแผ่เมตตาสวนกลับไปให้ตั้งมั่นและทันกาลที่สุด ซึ่งอาจจะทำได้ยากแต่ถ้าทำได้ก็จะเห็นผลทันตาครับ 
        คือ<br />
        <ol>
<li> 
            จิตของคุณแม่คุณก็เย็นขึ้น<br />
            <br />
            </li>
<li> 
            ไม่ไปก่อปฏิกิริยาลูกโซ่ คือ โกรธกันไปโกรธกันมาจนเรื่องวุ่นวายใหญ่โต 
            ทำให้เรื่องระงับอยู่แค่นั้นครับ<br />
            <br />
            </li>
<li> 
            ถ้ากำลังของเมตตาจิตมีมากพอ ญาติท่านนั้นก็จะระงับความโกรธได้อย่างรวดเร็วครับ<br />
            <br />
            </li>
<li> 
            คุณแม่ของคุณก็จะไม่ต้องมากังวลกับเรื่องกลัวบาปในเรื่องนี้อีก<br />
            <br />
            </li>
<li> 
            ถ้าคิดว่าพอเป็นไปได้ ก็หาโอกาสที่เหมาะสมพูดคุยกับญาติท่านนั้นตามที่ได้กล่าวแล้วในข้อ 
            1. (ข้อแรกสุดนะครับ)<br />
            <br />
            </li>
<li> 
            อะไรที่ไม่เหลือบ่ากว่าแรงนักก็ตามใจท่านไปเถอะครับ จะได้อยู่กันอย่างสงบ</li>
</ol>
</li>
</ol>
</li>
</ol>
<br />
ถ้ายังไม่กระจ่าง 
  หรือมีข้อสงสัยอะไรอีก ก็เชิญถามมาได้ใหม่นะครับ ไม่ต้องเกรงใจ<br />
<br />
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
