<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html><head>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>


<meta http-equiv="Content-Type" content="text/html; charset=windows-874"><title>พระไตรปิฎกเล่มที่ ๐๗-๑ วินัยปิฎกที่ ๐๗ จุลวรรค ภาค ๒</title>

<link href="tpd.css" rel="stylesheet" type="text/css">

</head>
<body class="body">

<br>


<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>

<p class="subject">  พระไตรปิฎกภาษาไทย<br>
  ฉบับมหาจุฬาลงกรณราชวิทยาลัย ๔๕ เล่ม
  (ปกสีฟ้า)<br>
  <span class="im1c">ทั้งออนไลน์และออฟไลน์<br>
  </span>  <span class="im2c">  ที่มาของข้อมูล : โปรแกรมพระไตรปิฎกภาษาไทย ฉบับ มจร.<br>
MCUTRAI Version 1.0<br>
<br>
  </span></p>
<p class="nc">พระไตรปิฎกเล่มที่ ๐๗-๑ วินัยปิฎกที่ ๐๗ จุลวรรค ภาค ๒<br>
  <br>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  <br>
พระวินัยปิฎก<br>
จูฬวรรค ภาค ๒<br>
_____________<br>
ขอนอบน้อมพระผู้มีพระภาคอรหันตสัมมาสัมพุทธเจ้าพระองค์นั้น<br> 
<br>
๕. ขุททกวัตถุขันธกะ<br>
<br>
ขุททกวัตถุ<br>
ว่าด้วยระเบียบปฏิบัติเล็ก ๆ น้อย ๆ<br>
<br>
เรื่องพระฉัพพัคคีย์สรงน้ำขัดสีกายกับต้นไม้</p>
<p> [๒๔๓] สมัยนั้น พระผู้มีพระภาคพุทธเจ้าประทับอยู่ ณ พระเวฬุวัน สถาน<br>
  ที่ให้เหยื่อกระแต เขตกรุงราชคฤห์ ครั้งนั้น พวกภิกษุฉัพพัคคีย์๑สรงน้ำขัดสีกาย<br>
  คือ ขาบ้าง แขนบ้าง อกบ้าง หลังบ้างกับต้นไม้<br>
  คนทั้งหลายจึงตำหนิ ประณาม โพนทะนาว่า ไฉนพวกพระสมณะเชื้อสาย<br>
  ศากยบุตรจึงสรงน้ำขัดสีกาย คือขาบ้าง แขนบ้าง อกบ้าง หลังบ้างกับต้นไม้ เหมือน<br>
  พวกนักมวยปล้ำ เหมือนพวกลูกหลานชาวบ้านเล่า๒<br><br>เชิงอรรถ :<br>
  ๑ พวกภิกษุฉัพพัคคีย์ ได้แก่ พวกภิกษุผู้ชอบประพฤติผิดมี ๖ รูป คือ พระปัณฑุกะ
  พระโลหิตกะ อยู่ในกรุง<br>
  สาวัตถี พระเมตติยะ พระภุมมชกะ อยู่ในกรุงราชคฤห์ พระอัสสชิ พระปุนัพพสุกะ เป็นคณาจารย์อยู่<br>
  ประจำในกีฏาคีรีชนบท แคว้นกาสี (ม.ม.อ. ๒/๑๗๕/๑๓๘)<br>
  ๒ มลฺลมุฏฺ&#65533;ิกาติ มุฏฺ&#65533;ิกมลฺลา คำว่า มลฺลมุฏฺ&#65533;ิกา ได้แก่ พวกนักมวยปล้ำ คามปูฏวาติ
  ฉวิราคมณฺฑนา-<br>
  นุยุตฺตา นาคริกมนุสฺสา, คามโปตกาติ ปาโ&#65533;. คำว่า คามปูฏวา คือ พวกมนุษย์ชาวเมืองผู้หมกมุ่นอยู่กับ<br>
  การประดับ ย้อมผิว จะหมายถึงพวกลูกหลานชาวบ้านก็ได้ (วิ.อ.๓/๒๔๓/๓๐๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา บรรดาภิกษุผู้มักน้อย<br>
  สันโดษ มีความละอาย มีความระมัดระวัง ใฝ่การศึกษา จึงตำหนิ ประณาม<br>
  โพนทะนาว่า ไฉนพวกภิกษุฉัพพัคคีย์จึงสรงน้ำ ขัดสีกาย คือขาบ้าง แขนบ้าง<br>
  อกบ้าง หลังบ้างกับต้นไม้เล่า๑<br>
  ครั้นภิกษุทั้งหลายตำหนิพวกภิกษุฉัพพัคคีย์โดยประการต่าง ๆ แล้วจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรง<br>
  สอบถามภิกษุทั้งหลายว่า ภิกษุทั้งหลาย ทราบว่าพวกภิกษุฉัพพัคคีย์สรงน้ำขัดสี<br>
  กาย คือขาบ้าง แขนบ้าง อกบ้าง หลังบ้างกับต้นไม้ จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า ภิกษุทั้งหลาย การกระทำของโมฆบุรุษ<br>
  เหล่านั้นไม่สมควร ไม่คล้อยตาม ไม่เหมาะสม ไม่ใช่กิจของสมณะ ใช้ไม่ได้ ไม่ควร<br>
  ทำเลย ภิกษุทั้งหลาย ไฉนโมฆบุรุษเหล่านั้นจึงสรงน้ำขัดสีกาย คือขาบ้าง แขนบ้าง<br>
  อกบ้าง หลังบ้างกับต้นไม้เล่า ภิกษุทั้งหลาย การกระทำอย่างนี้ มิได้ทำคนที่ยังไม่<br>
  เลื่อมใสให้เลื่อมใส หรือทำคนที่เลื่อมใสอยู่แล้วให้เลื่อมใสยิ่งขึ้นได้เลย ที่จริงกลับ<br>
  จะทำให้คนที่ไม่เลื่อมใสก็ไม่เลื่อมใสไปเลย คนที่เลื่อมใสอยู่แล้วบางพวกก็จะกลาย<br>
  เป็นอื่นไป<br>
  พระผู้มีพระภาคครั้นทรงตำหนิพวกภิกษุฉัพพัคคีย์โดยประการต่าง ๆ แล้วได้<br>
  ตรัสโทษแห่งความเป็นคนเลี้ยงยาก บำรุงยาก มักมาก ไม่สันโดษ ความคลุกคลี<br>
  ความเกียจคร้าน ตรัสคุณแห่งความเป็นคนเลี้ยงง่าย บำรุงง่าย มักน้อย สันโดษ<br><br>เชิงอรรถ :<br>
  ๑ บาลีเป็นประโยคเปยยาล แปลเต็มตามนัยแห่งวินัยปิฏกมหาวิภังค์ ๑/๓๙/๒๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ความขัดเกลา ความกำจัดกิเลส อาการที่น่าเลื่อมใส การไม่สะสม การปรารภ<br>
  ความเพียรโดยประการต่าง ๆ ทรงแสดงธรรมีกถาให้เหมาะสม ให้คล้อยตามกับเรื่อง<br>
  นั้นแล้วรับสั่งกับภิกษุทั้งหลายว่า ภิกษุทั้งหลาย ภิกษุเมื่อจะสรงน้ำ ไม่พึงขัดสีกาย<br>
  กับต้นไม้ รูปใดขัดสี ต้องอาบัติทุกกฏ</p>
<p> เรื่องพระฉัพพัคคีย์สรงน้ำขัดสีกายกับเสา<br>
  สมัยนั้น พวกภิกษุฉัพพัคคีย์สรงน้ำขัดสีกาย คือขาบ้าง แขนบ้าง อกบ้าง<br>
  หลังบ้างกับเสา คนทั้งหลายจึงตำหนิ ประณาม โพนทะนาว่า ไฉนพวกพระสมณะ<br>
  เชื้อสายศากยบุตรจึงสรงน้ำขัดสีกาย คือขาบ้าง แขนบ้าง อกบ้าง หลังบ้างกับเสา<br>
  เหมือนพวกนักมวยปล้ำ เหมือนพวกลูกหลานชาวบ้านเล่า<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ครั้นแล้ว ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรง<br>
  สอบถามภิกษุทั้งหลายว่า ภิกษุทั้งหลาย ทราบว่าพวกภิกษุฉัพพัคคีย์สรงน้ำขัดสี<br>
  กาย คือขาบ้าง แขนบ้าง อกบ้าง หลังบ้างกับเสา จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า ฯลฯ ภิกษุทั้งหลาย ไฉนโมฆบุรุษเหล่านั้น<br>
  จึงสรงน้ำขัดสีกาย คือขาบ้าง แขนบ้าง อกบ้าง หลังบ้างกับเสาเล่า ภิกษุทั้งหลาย<br>
  การกระทำอย่างนี้มิได้ทำคนที่ยังไม่เลื่อมใสให้เลื่อมใส หรือทำคนที่เลื่อมใสอยู่แล้ว<br>
  ให้เลื่อมใสยิ่งขึ้นได้เลย ฯลฯ ครั้นทรงตำหนิแล้วทรงแสดงธรรมีกถารับสั่งกับภิกษุ<br>
  ทั้งหลายว่า ภิกษุทั้งหลาย ภิกษุเมื่อจะสรงน้ำ ไม่พึงขัดสีกายกับเสา รูปใดขัดสี<br>
  ต้องอาบัติทุกกฏ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องพระฉัพพัคคีย์สรงน้ำขัดสีกายกับฝา<br>
  สมัยนั้น พวกภิกษุฉัพพัคคีย์สรงน้ำขัดสีกาย คือขาบ้าง แขนบ้าง อกบ้าง<br>
  หลังบ้างกับฝา คนทั้งหลายตำหนิ ประณาม โพนทะนาว่า ไฉนพวกพระสมณะ<br>
  เชื้อสายศากยบุตรจึงสรงน้ำขัดสีกาย คือขาบ้าง แขนบ้าง อกบ้าง หลังบ้างกับฝา<br>
  เหมือนพวกนักมวยปล้ำ เหมือนพวกลูกหลานชาวบ้านเล่า<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ครั้นแล้ว ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรง<br>
  สอบถามภิกษุทั้งหลายว่า ภิกษุทั้งหลาย ทราบว่าพวกภิกษุฉัพพัคคีย์สรงน้ำ ขัด<br>
  สีกาย คือขาบ้าง แขนบ้าง อกบ้าง หลังบ้างกับฝา จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า ฯลฯ ภิกษุทั้งหลาย ไฉนโมฆบุรุษ<br>
  เหล่านั้นจึงสรงน้ำขัดสีกาย คือขาบ้าง แขนบ้าง อกบ้าง หลังบ้างกับฝาเล่า ภิกษุ<br>
  ทั้งหลาย การทำอย่างนี้มิได้ทำคนที่ยังไม่เลื่อมใสให้เลื่อมใสหรือทำคนที่เลื่อมใสอยู่<br>
  แล้วให้เลื่อมใสยิ่งขึ้นได้เลย ฯลฯ ครั้นทรงตำหนิแล้วทรงแสดงธรรมีกถารับสั่งกับ<br>
  ภิกษุทั้งหลายว่า ภิกษุทั้งหลาย ภิกษุเมื่อจะสรงน้ำ ไม่พึงขัดสีกายกับฝา รูปใด<br>
  ขัดสี ต้องอาบัติทุกกฏ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องพระฉัพพัคคีย์สรงน้ำในที่ไม่สมควร<br>
  สมัยนั้น พวกภิกษุฉัพพัคคีย์เมื่อสรงน้ำ สรงน้ำในที่ไม่สมควร๑ คนทั้งหลายตำหนิ<br>
  ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ครั้นแล้ว ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรง<br>
  สอบถามภิกษุทั้งหลายว่า ภิกษุทั้งหลาย ทราบว่า พวกภิกษุฉัพพัคคีย์สรงน้ำในที่ที่<br>
  ไม่สมควร จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า ฯลฯ ภิกษุทั้งหลาย ไฉนโมฆบุรุษเหล่านั้น<br>
  จึงสรงน้ำในที่ที่ไม่สมควรเล่า ฯลฯ ครั้นทรงตำหนิแล้วทรงแสดงธรรมีกถารับสั่ง<br>
  กับภิกษุทั้งหลายว่า ภิกษุทั้งหลาย ภิกษุเมื่อจะสรงน้ำ ไม่พึงสรงในที่ที่ไม่สมควร<br>
  รูปใดสรง ต้องอาบัติทุกกฏ</p>
<p> เรื่องพระฉัพพัคคีย์ใช้มือที่ทำด้วยไม้หอมถูกายสรงน้ำเป็นต้น<br>
  สมัยนั้น พวกภิกษุฉัพพัคคีย์ ใช้มือที่ทำด้วยไม้หอมถูกายสรงน้ำ๒ ฯลฯ คน<br>
  ทั้งหลายจึงตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br><br>เชิงอรรถ :<br>
  ๑ ที่ไม่สมควร ในที่นี้หมายถึงเสาถูตัวคือต้นไม้ที่เขาถากเรียบคล้ายแผ่นกระดาน
  สกัดเป็นรอยดังกระดาน<br>
  หมากรุก ปัก ฝังไว้ที่ท่าอาบน้ำ พวกชาวบ้านนำจุรณมาโรยที่เสาถูตัวนั้นแล้วถูกายที่เสานั้น
  (วิ.อ. ๓/๒๔๓/<br>
  ๓๐๒, วิ.สงฺคห. ๒๑/๔๙๕)<br>
  ๒ คนฺธพฺพหตฺถก คือ มือที่ทำด้วยไม้ ได้แก่ มือที่ทำด้วยไม้ซึ่งเขาวางไว้ที่ท่าอาบน้ำ
  คนทั้งหลายใช้มือนั้น<br>
  ตักจุรณขัดสีกาย (วิ.อ. ๓/๒๔๓/๓๐๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้มือที่ทำด้วยไม้หอมถู<br>
  กายสรงน้ำ รูปใดใช้สรง ต้องอาบัติทุกกฏ<br>
  สมัยนั้น พวกภิกษุฉัพพัคคีย์สรงน้ำโดยใช้เชือกชุบจุรณศิลาสีเหมือนพลอย<br>
  แดง(ถูตัว) คนทั้งหลายจึงตำหนิ ประณาม โพนทะนาว่า ฯลฯ เหมือนคฤหัสถ์<br>
  ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงสรงน้ำโดยใช้เชือกชุบจุรณ<br>
  ศิลาสีเหมือนพลอยแดง(ถูกาย) รูปใดใช้สรง ต้องอาบัติทุกกฏ<br>
  สมัยนั้น พวกภิกษุฉัพพัคคีย์ต่างทำบริกรรมให้แก่กันและกัน๑ คนทั้งหลายจึง<br>
  ตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงทำบริกรรมให้แก่กันและกัน<br>
  รูปใดถู ตัองอาบัติทุกกฏ<br>
  สมัยนั้น พวกภิกษุฉัพพัคคีย์ใช้ไม้บังเวียนจักเป็นฟันมังกรถูกายสรงน้ำ คน<br>
  ทั้งหลายจึงตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ไม้บังเวียนจักเป็นฟัน<br>
  มังกรถูกายสรงน้ำ รูปใดถู ต้องอาบัติทุกกฏ<br><br>เชิงอรรถ :<br>
  ๑ ทำบริกรรมแก่กันและกันในน้ำ ในที่นี้หมายถึงการขัดถูร่างกายให้กัน (วิ.สงฺคห.
  ๑๘๓/๒๕๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องภิกษุเป็นโรคหิด<br>
  [๒๔๔] สมัยนั้น ภิกษุรูปหนึ่งเป็นโรคหิด ขาดไม้บังเวียนจักเป็นฟันมังกร ย่อม<br>
  ไม่มีความสบาย ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้บังเวียนที่ไม่จักเป็นฟัน<br>
  มังกรแก่ภิกษุผู้เป็นไข้</p>
<p> เรื่องภิกษุทุพลภาพเพราะชรา<br>
  สมัยนั้น ภิกษุรูปหนึ่งทุพลภาพเพราะชรา เมื่อสรงน้ำ ไม่สามารถจะถูกาย<br>
  ตนได้ ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเกลียวผ้า</p>
<p> ทรงอนุญาตให้ใช้มือถูหลัง<br>
  สมัยนั้น ภิกษุรูปหนึ่งยำเกรงที่จะถูหลัง ฯลฯ<br>
  ภิกษุทั้งหลายจึงนำเรื่องไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้มือถูหลัง</p>
<p> เรื่องพระฉัพพัคคีย์ใช้เครื่องประดับชนิดต่าง ๆ<br>
  [๒๔๕] สมัยนั้น พวกภิกษุฉัพพัคคีย์ใช้เครื่องประดับหู ... ใช้สร้อยสังวาล ...<br>
  ใช้สร้อยคอ ... ใช้เครื่องประดับเอว ... ใช้วลัย ... ใช้สร้อยตาบ ... ใช้เครื่องประดับข้อ<br>
  มือ ... ใช้แหวนสวมนิ้วมือ คนทั้งหลายจึงตำหนิ ประณาม โพนทะนาว่า ฯลฯ<br>
  เหมือนคฤหัสถ์ผู้บริโภคกาม<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ครั้นแล้ว ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาคทรงสอบถามภิกษุทั้งหลายว่า ภิกษุทั้งหลาย ทราบว่า พวก<br>
  ภิกษุฉัพพัคคีย์ใช้เครื่องประดับหู ... ใช้สร้อยสังวาล ... ใช้สร้อยคอ ... ใช้เครื่อง<br>
  ประดับเอว ... ใช้วลัย ... ใช้สร้อยตาบ .... ใช้เครื่องประดับข้อมือ ... ใช้แหวนสวม<br>
  นิ้วมือ จริงหรือ<br>
  ภิกษุเหล่านั้นทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิ ฯลฯ ครั้นทรงตำหนิแล้วทรงแสดงธรรมีกถา<br>
  รับสั่งกับภิกษุทั้งหลายว่า ภิกษุทั้งหลาย ภิกษุไม่พึงใช้เครื่องประดับหู ...
  ไม่พึงใช้<br>
  สร้อยสังวาล ... ไม่พึงใช้สร้อยคอ ... ไม่พึงใช้เครื่องประดับเอว ... ไม่พึงใช้วลัย
  ... ไม่<br>
  พึงใช้สร้อยตาบ ... ไม่พึงใช้เครื่องประดับข้อมือ ... ไม่พึงใช้แหวนสวมนิ้วมือ
  รูปใดใช้<br>
  ต้องอาบัติทุกกฏ</p>
<p> เรื่องพระฉัพพัคคีย์ไว้ผมยาว<br>
  [๒๔๖] สมัยนั้น พวกภิกษุฉัพพัคคีย์ไว้ผมยาว<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภค<br>
  กาม ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงไว้ผมยาว รูปใดไว้ ต้อง<br>
  อาบัติทุกกฏ ภิกษุทั้งหลาย เราอนุญาตให้ไว้ผมยาวได้ ๒ เดือน หรือยาวได้<br>
  ๒ นิ้ว๑</p>
<p> เรื่องพระฉัพพัคคีย์ใช้แปรงหวีผมเป็นต้น<br>
  สมัยนั้น พวกภิกษุฉัพพัคคีย์ใช้แปรงหวีผม ... ใช้หวีหวีผม ... ใช้นิ้วมือต่าง<br>
  หวีเสยผม ... ใช้น้ำมันผสมกับขี้ผึ้งเสยผม ... ใช้น้ำมันผสมกับน้ำเสยผม<br><br>เชิงอรรถ :<br>
  ๑ ถ้าภายใน ๒ เดือน ผมยาวถึง ๒ นิ้ว พึงตัดภายใน ๒ เดือน ไม่ควรปล่อยให้ยาวเกิน
  ๒ นิ้ว หรือ<br>
  แม้ผมจะยังไม่ยาวก็ไม่ควรปล่อยไว้เกิน ๒ เดือนไปแม้แต่วันเดียว (วิ.อ. ๓/๒๔๖/๓๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภค<br>
  กาม ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้แปรงหวีผม ... ไม่พึงใช้<br>
  หวีหวีผม ... ไม่พึงใช้นิ้วมือต่างหวีเสยผม ... ไม่พึงใช้น้ำมันผสมกับขี้ผึ้งเสยผม
  ... ไม่<br>
  พึงใช้น้ำมันผสมกับน้ำเสยผม รูปใดใช้ ต้องอาบัติทุกกฏ</p>
<p> เรื่องพระฉัพพัคคีย์ส่องดูเงาหน้า<br>
  [๒๔๗] สมัยนั้น พวกภิกษุฉัพพัคคีย์ส่องดูเงาหน้าที่คันฉ่องบ้าง ในภาชนะ<br>
  ใส่น้ำบ้าง คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้<br>
  บริโภคกาม ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงดูเงาหน้าที่คันฉ่องหรือใน<br>
  ภาชนะใส่น้ำ รูปใดดู ต้องอาบัติทุกกฏ</p>
<p> เรื่องภิกษุเป็นแผลที่หน้า<br>
  สมัยนั้น ภิกษุรูปหนึ่งเป็นแผลที่หน้า ถามภิกษุทั้งหลายว่า แผลของกระผม<br>
  เป็นอย่างไรขอรับ ภิกษุทั้งหลายตอบว่า เป็นอย่างนี้ ๆ ขอรับ ภิกษุนั้นไม่เชื่อ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เพราะอาพาธเป็นปัจจัย เราอนุญาต<br>
  ให้ตรวจดูรอยตำหนิบนใบหน้าที่คันฉ่องหรือที่ภาชนะใส่น้ำได้<br>
</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องพระฉัพพัคคีย์ทาหน้าเป็นต้น<br>
  สมัยนั้น พวกภิกษุฉัพพัคคีย์ทาหน้า ... ถูหน้า ... ผัดหน้า ... เจิมหน้าด้วย<br>
  มโนศิลา๑... ย้อมตัว ... ย้อมหน้า ... ย้อมทั้งตัวและหน้า<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภค<br>
  กาม ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงทาหน้า ... ไม่พึงถูหน้า<br>
  ... ไม่พึงผัดหน้า ... ไม่พึงเจิมหน้าด้วยมโนศิลา ... ไม่พึงย้อมตัว ... ไม่พึงย้อมหน้า<br>
  ... ไม่พึงย้อมทั้งตัวและหน้า รูปใดย้อม ต้องอาบัติทุกกฏ</p>
<p> เรื่องภิกษุอาพาธเป็นโรคตา<br>
  สมัยนั้น ภิกษุรูปหนึ่งอาพาธเป็นโรคตา<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เพราะอาพาธเป็นปัจจัย เราอนุญาต<br>
  ให้ทาหน้าได้ </p>
<p> เรื่องพระฉัพพัคคีย์ดูมหรสพ<br>
  [๒๔๘] สมัยนั้น มีมหรสพบนยอดเขาในกรุงราชคฤห์ พวกภิกษุฉัพพัคคีย์ไป<br>
  เที่ยวดูมหรสพ<br>
  คนทั้งหลายตำหนิ ประณาม โพนทะนาว่า ไฉนพวกพระสมณะเชื้อสาย<br>
  ศากยบุตรจึงไปดูการฟ้อนรำบ้าง การขับร้องบ้าง การบรรเลงดนตรีบ้าง เหมือน<br>
  คฤหัสถ์ผู้บริโภคกามเล่า ฯลฯ<br><br>เชิงอรรถ :<br>
  ๑ มโนศิลา คือหินอ่อนที่ย่อยให้ละเอียดประสมเป็นสีทาสิ่งอื่นได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงไปดูการฟ้อนรำ การ<br>
  ขับร้อง หรือการบรรเลงดนตรี รูปใดไปดู ต้องอาบัติทุกกฏ</p>
<p> เรื่องพระฉัพพัคคีย์สวดธรรมด้วยเสียงขับยาว<br>
  [๒๔๙] สมัยนั้น พวกภิกษุฉัพพัคคีย์สวดธรรมด้วยเสียงขับยาวคล้ายเพลงขับ<br>
  คนทั้งหลายตำหนิ ประณาม โพนทะนาว่า ไฉนพวกพระสมณะเชื้อสาย<br>
  ศากยบุตรจึงสวดธรรมด้วยเสียงขับยาว เหมือนพวกเราขับร้องเล่า ภิกษุทั้งหลายได้ยิน<br>
  คนทั้งหลายตำหนิ ประณาม โพนทะนา ฯลฯ<br>
  บรรดาภิกษุผู้มักน้อย ฯลฯ พากันตำหนิ ประณาม โพนทะนาว่า ไฉนพวก<br>
  ภิกษุฉัพพัคคีย์จึงสวดธรรมด้วยเสียงขับยาวเล่า<br>
  ครั้งนั้นแล ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ทราบว่า พวกภิกษุฉัพพัคคีย์สวด<br>
  ธรรมด้วยเสียงขับยาว จริงหรือ ฯลฯ<br>
  ภิกษุทั้งหลายทูลรับว่า จริง พระพุทธเจ้าข้า ฯลฯ ทรงแสดงธรรมีกถาแล้ว<br>
  รับสั่งกับภิกษุทั้งหลายว่า ภิกษุทั้งหลาย ภิกษุผู้สวดธรรมด้วยเสียงขับยาวมีโทษ
  ๕<br>
  ประการนี้ โทษ ๕ ประการคือ<br>
  ๑. แม้ตนเองก็กำหนัดในเสียงนั้น<br>
  ๒. แม้ผู้อื่นก็กำหนัดในเสียงนั้น<br>
  ๓. แม้คหบดีทั้งหลายก็ตำหนิ<br>
  ๔. เมื่อภิกษุพอใจการทำเสียง ความเสื่อมแห่งสมาธิย่อมมี<br>
  ๕. ภิกษุรุ่นหลังจะพากันตามอย่าง</p>
<p>&nbsp;</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลาย ภิกษุผู้สวดธรรมด้วยเสียงขับยาว มีโทษ ๕ ประการนี้แล๑<br>
  ภิกษุทั้งหลาย ภิกษุไม่พึงกล่าวธรรมด้วยเสียงขับยาว รูปใดสวด ต้องอาบัติ<br>
  ทุกกฏ</p>
<p> เรื่องภิกษุสวดสรภัญญะ<br>
  สมัยนั้น ภิกษุทั้งหลายยำเกรงในการสวดสรภัญญะ<br>
  ครั้งนั้นแล ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตการสวดเป็นทำนอง<br>
  สรภัญญะ</p>
<p> เรื่องพระฉัพพัคคีย์ใช้ผ้าห่มขนสัตว์<br>
  สมัยนั้น พวกภิกษุฉัพพัคคีย์ใช้ผ้าห่มขนสัตว์ให้ด้านที่มีขนอยู่ด้านนอก คน<br>
  ทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ผ้าห่มขนสัตว์ให้ด้าน<br>
  ที่มีขนอยู่ด้านนอก รูปใดใช้ ต้องอาบัติทุกกฏ</p>
<p> เรื่องพระฉัพพัคคีย์ฉันมะม่วง<br>
  [๒๕๐] สมัยนั้น มะม่วงที่พระราชอุทยานของพระเจ้าพิมพิสารจอมทัพมคธรัฐ<br>
  กำลังออกผล พระเจ้าพิมพิสารจอมทัพมคธรัฐทรงอนุญาตว่า ขอนิมนต์พระคุณเจ้า<br>
  ทั้งหลายฉันผลมะม่วงตามสบายเถิด<br>
  พวกภิกษุฉัพพัคคีย์สอยมะม่วงเลือกเอาเฉพาะผลอ่อน ๆ เท่านั้นมาฉัน<br><br>เชิงอรรถ :<br>
  ๑ องฺ.ปญฺจก. (แปล) ๒๒/๒๐๙/๓๕๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระเจ้าพิมพิสารจอมทัพมคธรัฐมีพระราชประสงค์จะเสวยมะม่วง ลำดับนั้น<br>
  พระเจ้าพิมพิสารจอมทัพมคธรัฐ จึงรับสั่งเจ้าหน้าที่ทั้งหลายว่า ท่านจงไปสวน<br>
  เก็บผลมะม่วงมา<br>
  เจ้าหน้าที่เหล่านั้นรับพระราชดำรัสแล้วไปที่สวน บอกคนเฝ้าสวนว่า นาย<br>
  พระราชามีพระราชประสงค์จะเสวยผลมะม่วง ท่านจงให้ผลมะม่วง<br>
  คนเฝ้าสวนตอบว่า มะม่วงไม่มี ภิกษุสอยผลอ่อน ๆ ไปฉันหมดแล้ว<br>
  ครั้งนั้น เจ้าหน้าที่เหล่านั้นนำเรื่องนี้ไปกราบทูลพระเจ้าพิมพิสารจอมทัพมคธ<br>
  รัฐให้ทรงทราบ<br>
  ท้าวเธอตรัสว่า ภิกษุฉันมะม่วงหมดก็ดีแล้ว แต่พระผู้มีพระภาคทรงสรรเสริญ<br>
  การรู้จักประมาณ<br>
  คนทั้งหลายตำหนิ ประณาม โพนทะนาว่า ไฉนพวกพระสมณะเชื้อสาย<br>
  ศากยบุตรไม่รู้จักประมาณ ฉันมะม่วงของพระราชาหมดเล่า<br>
  ภิกษุทั้งหลายได้ยินคนทั้งหลายตำหนิ ประณาม โพนทะนา ฯลฯ<br>
  ครั้งนั้นแล ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงฉันมะม่วง รูปใดฉัน ต้อง<br>
  อาบัติทุกกฏ</p>
<p> เรื่องสมาคมถวายชิ้นมะม่วง<br>
  สมัยนั้น สมาคมหนึ่งถวายสังฆภัต ใส่ชิ้นผลมะม่วงในกับข้าว ภิกษุทั้งหลาย<br>
  ยำเกรงอยู่จึงไม่ยอมรับประเคน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย พวกเธอรับประเคนฉันเถิด ภิกษุ<br>
  ทั้งหลาย เราอนุญาตมะม่วงเป็นชิ้น ๆ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องผลไม้ที่สมควรแก่สมณะ<br>
  สมัยนั้น สมาคมหนึ่งถวายสังฆภัต พวกเขาไม่รู้จักทำมะม่วงเป็นชิ้น ๆ จึงนำ<br>
  เข้าไปในโรงอาหารทั้งผล ภิกษุทั้งหลาย ยำเกรงอยู่จึงไม่ยอมรับประเคน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย พวกเธอรับประเคนฉันได้ ภิกษุ<br>
  ทั้งหลาย เราอนุญาตให้ฉันผลไม้ที่สมควรแก่สมณะ ๕ อย่าง คือ<br>
  ๑. ผลไม้ที่ลนไฟ ๒. ผลไม้ที่กรีดด้วยศัสตรา<br>
  ๓. ผลไม้ที่จิกด้วยเล็บ ๔. ผลไม้ที่ไม่มีเมล็ด<br>
  ๕. ผลไม้ที่ปล้อนเอาเมล็ดออกแล้ว<br>
  ภิกษุทั้งหลาย เราอนุญาตให้ฉันผลไม้ที่สมควรแก่สมณะ ๕ อย่างนี้แล</p>
<p> เรื่องภิกษุถูกงูกัด ๑<br>
  [๒๕๑] สมัยนั้น ภิกษุรูปหนึ่งถูกงูกัดถึงแก่มรณภาพ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุนั้นคงจะไม่ได้แผ่เมตตาจิตให้<br>
  ตระกูลพญางู ๔ ตระกูล เพราะถ้าภิกษุนั้นแผ่เมตตาจิตให้ตระกูลพญางู ๔ ตระกูลนี้<br>
  ภิกษุนั้นก็จะไม่ถูกงูกัดถึงแก่มรณภาพ</p>
<p> ตระกูลพญางูทั้ง ๔<br>
  ตระกูลพญางู ๔ ตระกูล คือ<br>
  ๑. ตระกูลพญางูชื่อวิรูปักษ์ ๒. ตระกูลพญางูชื่อเอราปถะ<br>
  ๓. ตระกูลพญางูชื่อฉัพยาบุตร ๔. ตระกูลพญางูชื่อกัณหาโคตมกะ<br><br>เชิงอรรถ :<br>
  ๑ องฺ.จตุกฺก. (แปล) ๒๑/๖๗/๑๑๐-๑๑๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลาย ภิกษุรูปนั้นคงจะไม่ได้แผ่เมตตาจิตให้ตระกูลพญางู ๔ ตระกูลนี้<br>
  เพราะถ้าภิกษุนั้นแผ่เมตตาจิตให้ตระกูลพญางู ๔ ตระกูลนี้ ภิกษุนั้นจะไม่ถูกงูกัด<br>
  ถึงแก่มรณภาพ<br>
  ภิกษุทั้งหลาย เราอนุญาตให้ภิกษุแผ่เมตตาจิตให้ตระกูลพญางู ๔ ตระกูลนี้<br>
  เพื่อคุ้มครองตน เพื่อรักษาตน เพื่อป้องกันตน</p>
<p> วิธีแผ่เมตตาแก่สรรพสัตว์<br>
  ภิกษุทั้งหลาย ภิกษุพึงแผ่เมตตาอย่างนี้<br>
  เราขอมีเมตตาต่อตระกูลพญางูวิรูปักษ์<br>
  เราขอมีเมตตาต่อตระกูลพญางูเอราปถะ<br>
  เราขอมีเมตตาต่อตระกูลพญางูฉัพยาบุตร<br>
  เราขอมีเมตตาต่อตระกูลพญางูกัณหาโคตมกะ<br>
  เราขอมีเมตตาต่อเหล่าสัตว์ที่ไม่มีเท้า<br>
  เราขอมีเมตตาต่อเหล่าสัตว์สองเท้า<br>
  เราขอมีเมตตาต่อเหล่าสัตว์สี่เท้า<br>
  เราขอมีเมตตาต่อเหล่าสัตว์หลายเท้า<br>
  สัตว์ไม่มีเท้าอย่าได้เบียดเบียนเรา<br>
  สัตว์สองเท้าอย่าได้เบียดเบียนเรา<br>
  สัตว์สี่เท้าอย่าได้เบียดเบียนเรา<br>
  สัตว์หลายเท้าอย่าได้เบียดเบียนเรา<br>
  ขอสรรพสัตว์ที่มีลมหายใจ<br>
  ขอสรรพสัตว์ที่ยังมีชีวิตทั้งมวล จงประสบกับความเจริญ<br>
  ความเลวร้ายอย่าได้มาแผ้วพานสัตว์ใด ๆ เลย<br>
  พระพุทธเจ้ามีพระคุณหาประมาณมิได้ พระธรรมมีพระคุณหาประมาณมิได้<br>
  พระสงฆ์มีพระคุณหาประมาณมิได้ สัตว์เลื้อยคลานทั้งหลาย คือ งู แมงป่อง ตะขาบ<br>
  แมงมุม ตุ๊กแก หนู มีคุณพอประมาณ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เราทำการรักษาแล้ว ทำการป้องกันแล้ว ขอหมู่สัตว์ผู้มีชีวิตจงหลีกไป เรานั้น<br>
  ขอนอบน้อมพระผู้มีพระภาค ขอนอบน้อมพระสัมมาสัมพุทธเจ้าทั้ง ๗ พระองค์๑</p>
<p> เรื่องภิกษุตัดองคชาต<br>
  สมัยนั้น ภิกษุรูปหนึ่งถูกความไม่ยินดีบีบคั้น ได้ตัดองคชาตของตน ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย โมฆบุรุษนั้น เมื่อสิ่งอื่นที่ควรตัด<br>
  มีอยู่ กลับไปตัดอีกสิ่งหนึ่ง ภิกษุทั้งหลาย ภิกษุไม่พึงตัดองคชาตของตน รูปใดตัด<br>
  ต้องอาบัติถุลลัจจัย</p>
<p> เรื่องบาตรไม้จันทน์<br>
  [๒๕๒] สมัยนั้น เศรษฐีชาวกรุงราชคฤห์มีปุ่มแก่นจันทน์มีค่ามาก ครั้งนั้นแล<br>
  ท่านเศรษฐีชาวกรุงราชคฤห์ได้มีความคิดดังนี้ว่า ถ้ากระไร เราจะให้กลึงปุ่มไม้จันทน์<br>
  นี้เป็นบาตร ผงไม้จันทน์ที่เหลือจะเก็บไว้ใช้แล้วให้บาตรเป็นทาน<br>
  ลำดับนั้น เศรษฐีชาวกรุงราชคฤห์ให้กลึงปุ่มไม้จันทน์นั้นเป็นบาตร ใส่สาแหรก<br>
  แขวนไว้ที่ปลายไม้ไผ่โดยผูกต่อ ๆ กันขึ้นไปแล้วประกาศอย่างนี้ว่า สมณะหรือพราหมณ์<br>
  รูปใดที่เป็นพระอรหันต์และมีฤทธิ์ จงเหาะขึ้นไปปลดบาตรที่เราให้แล้วนำไปเถิด<br>
  ครั้งนั้น เจ้าลัทธิปูรณกัสสปะเข้าไปหาเศรษฐีชาวกรุงราชคฤห์ถึงที่อยู่ ครั้นแล้ว<br>
  ได้กล่าวกับเศรษฐีชาวกรุงราชคฤห์ดังนี้ว่า คหบดี อาตมานี่แหละเป็นพระอรหันต์<br>
  และมีฤทธิ์ ท่านโปรดให้บาตรแก่อาตมาเถิด<br>
  เศรษฐีตอบว่า ถ้าท่านเป็นพระอรหันต์มีฤทธิ์ก็จงเหาะขึ้นไปปลดบาตรที่เราให้<br>
  แล้วเองเถิด<br><br>เชิงอรรถ :<br>
  ๑ ขุ.ชา.(แปล) ๒๗/๑๐๕-๑๐๖/๙๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ครั้งนั้น เจ้าลัทธิมักขลิโคสาล ... เจ้าลัทธิอชิตเกสกัมพล ... เจ้าลัทธิปกุธ-<br>
  กัจจายนะ ... เจ้าลัทธิสัญชัยเวลัฏฐบุตร ... เจ้าลัทธินิครนถ์นาฏบุตรเข้าไปหาเศรษฐี<br>
  ถึงที่อยู่ ครั้นแล้วได้กล่าวกับเศรษฐีชาวกรุงราชคฤห์ดังนี้ว่า คหบดี อาตมานี่แหละ<br>
  เป็นพระอรหันต์และมีฤทธิ์ ท่านโปรดให้บาตรแก่อาตมาเถิด<br>
  เศรษฐีตอบว่า ถ้าท่านเป็นพระอรหันต์มีฤทธิ์ก็จงเหาะขึ้นไปปลดบาตรที่เราให้<br>
  แล้วเองเถิด<br>
  ครั้นเช้าวันหนึ่ง ท่านพระมหาโมคคัลลานะกับท่านพระปิณโฑลภารทวาชะครอง<br>
  อันตรวาสกถือบาตรและจีวรเข้าไปบิณฑบาตในกรุงราชคฤห์<br>
  แม้ท่านพระปิณโฑลภารทวาชะเป็นพระอรหันต์ผู้มีฤทธิ์ แม้ท่านพระมหา<br>
  โมคคัลลานะก็เป็นพระอรหันต์ผู้มีฤทธิ์เช่นกัน<br>
  ครั้งนั้น ท่านพระปิณโฑลภารทวาชะกล่าวกับท่านพระมหาโมคคัลลานะดังนี้ว่า<br>
  ท่านโมคคัลลานะ ท่านเป็นพระอรหันต์และมีฤทธิ์ ท่านจงไปปลดบาตรใบนั้นลงมาเถิด<br>
  นั่นคือบาตรของท่าน<br>
  ท่านพระมหาโมคคัลลานะกล่าวว่า ท่านปิณโฑลภารทวาชะ ท่านเป็นพระอรหันต์<br>
  และเป็นผู้มีฤทธิ์ ท่านจงไปปลดบาตรใบนั้นลงมาเถิด นั่นบาตรของท่าน<br>
  ลำดับนั้น ท่านพระปิณโฑลภารทวาชะได้เหาะขึ้นสู่ท้องฟ้าถือบาตรนั้นลอย<br>
  เวียนไปรอบกรุงราชคฤห์ ๓ รอบ ขณะนั้น เศรษฐีพร้อมกับบุตรภรรยายืนอยู่ในบ้าน<br>
  ของตนประนมมือไหว้พลางนิมนต์ว่า ท่านภารทวาชะ ท่านโปรดแวะหยุดในบ้านของ<br>
  พวกเราเถิด<br>
  ท่านพระปิณโฑลภารทวาชะแวะหยุดในบ้านของท่านเศรษฐีชาวกรุงราชคฤห์<br>
  ลำดับนั้น เศรษฐีชาวกรุงราชคฤห์รับบาตรจากมือท่านพระปิณโฑลภารทวาชะแล้ว<br>
  บรรจุของเคี้ยวมีค่ามากจนเต็มบาตรแล้วได้ถวายท่าน ครั้งนั้น ท่านพระปิณโฑล-<br>
  ภารทวาชะรับบาตรแล้วกลับไปอาราม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  คนทั้งหลายได้ทราบว่า พระคุณเจ้าปิณโฑลภารทวาชะปลดบาตรของท่านเศรษฐี<br>
  ชาวกรุงราชคฤห์ลงมาแล้ว จึงพากันส่งเสียงอึกทึกกึกก้องพากันติดตามท่านพระ<br>
  ปิณโฑลภารทวาชะไป<br>
  พระผู้มีพระภาคทรงสดับเสียงอึกทึกกึกก้องนั้น จึงตรัสเรียกท่านพระอานนท์<br>
  มารับสั่งถามว่า อานนท์ นั่นเสียงอึกทึกกึกก้องอะไร<br>
  ท่านพระอานนท์กราบทูลว่า ท่านพระปิณโฑลภารทวาชะเหาะขึ้นไปปลด<br>
  บาตรของเศรษฐีชาวกรุงราชคฤห์ คนทั้งหลายได้ทราบข่าวว่า พระคุณเจ้าปิณโฑล-<br>
  ภารทวาชะปลดบาตรของเศรษฐีชาวกรุงราชคฤห์ลงมาแล้ว จึงพากันส่งเสียงอึกทึก<br>
  กึกก้อง พากันติดตามท่านพระปิณโฑลภารทวาชะไป นี่คือเสียงอึกทึกกึกก้องนั้น<br>
  พระพุทธเจ้าข้า</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ตรัส<br>
  ถามท่านพระปิณโฑลภารทวาชะว่า ภารทวาชะ ทราบว่าเธอปลดบาตรของเศรษฐี<br>
  ชาวกรุงราชคฤห์ลงมา จริงหรือ<br>
  พระปิณโฑลภารทวาชะทูลรับว่า จริง พระพุทธเจ้าข้า</p>
<p> ทรงห้ามใช้บาตรไม้<br>
  พระผู้มีพระภาคพุทธเจ้าทรงตำหนิว่า ภารทวาชะ การกระทำของเธอไม่สมควร<br>
  ไม่คล้อยตาม ไม่เหมาะสม ไม่ใช่กิจของสมณะ ใช้ไม่ได้ ไม่ควรทำเลย ภารทวาชะ<br>
  ไฉนเธอจึงแสดงอิทธิปาฏิหาริย์อันเป็นอุตตริมนุสสธรรม๑ แก่คนทั้งหลายเพราะเหตุ<br>
  แห่งบาตรไม้ไม่มีค่าเล่า การที่เธอแสดงปาฏิหาริย์เพราะเหตุแห่งบาตรไม้ที่ไม่มีค่า<br><br>เชิงอรรถ :<br>
  ๑ อุตตริมนุสสธรรม ดูรายละเอียดใน วิ.มหา. (แปล) ๑/๑๙๘/๑๘๓<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เปรียบเหมือนกับมาตุคามแสดงของที่ควรปกปิดเพราะเห็นแก่เงินตราเล็กน้อยฉะนั้น<br>
  ภารทวาชะ การกระทำอย่างนี้ มิได้ทำคนที่ยังไม่เลื่อมใสให้เลื่อมใส ฯลฯ ครั้น<br>
  ทรงตำหนิแล้ว ฯลฯ ทรงแสดงธรรมีกถารับสั่งกับภิกษุทั้งหลายว่า ภิกษุทั้งหลาย<br>
  ภิกษุไม่พึงแสดงอิทธิปาฏิหาริย์อันเป็นอุตตริมนุสสธรรมแก่คฤหัสถ์ทั้งหลาย รูปใด<br>
  แสดง ต้องอาบัติทุกกฏ ภิกษุทั้งหลาย พวกเธอจงทำลายบาตรใบนั้น บดให้ละเอียด<br>
  แล้วใช้เป็นยาหยอดตาของภิกษุ ภิกษุทั้งหลาย ภิกษุไม่พึงใช้บาตรไม้ รูปใดใช้ ต้อง<br>
  อาบัติทุกกฏ</p>
<p> เรื่องพระฉัพพัคคีย์ใช้บาตรชนิดต่าง ๆ<br>
  สมัยนั้น พวกภิกษุฉัพพัคคีย์ใช้บาตรชนิดต่าง ๆ คือ บาตรทองคำ บาตรเงิน<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุเหล่านั้นจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้บาตรทองคำ ... ไม่พึงใช้<br>
  บาตรเงิน ... ไม่พึงใช้บาตรแก้วมณี ... ไม่พึงใช้บาตรแก้วไพฑูรย์ ... ไม่พึงใช้บาตร<br>
  แก้วผลึก ... ไม่พึงใช้บาตรสัมฤทธิ์ ... ไม่พึงใช้บาตรกระจก ... ไม่พึงใช้บาตรดีบุก<br>
  ... ไม่พึงใช้บาตรตะกั่ว ... ไม่พึงใช้บาตรทองแดง รูปใดใช้ ต้องอาบัติทุกกฏ ภิกษุ<br>
  ทั้งหลาย เราอนุญาตบาตร ๒ ชนิด คือ บาตรเหล็ก บาตรดิน</p>
<p> เรื่องพระฉัพพัคคีย์ใช้เชิงบาตรชนิดต่าง ๆ<br>
  [๒๕๓] สมัยนั้น ก้นบาตรสึกหรอ ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเชิงบาตร<br>
  สมัยนั้น พวกภิกษุฉัพพัคคีย์ใช้เชิงบาตรชนิดต่าง ๆ คือ ทำด้วยทอง ทำด้วย<br>
  เงิน คนทั้งหลาย ตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภค<br>
  กาม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้เชิงบาตรชนิดต่าง ๆ<br>
  รูปใดใช้ ต้องอาบัติทุกกฏ ภิกษุทั้งหลาย เราอนุญาตเชิงบาตร ๒ ชนิด คือ ทำ<br>
  ด้วยดีบุก ทำด้วยตะกั่ว<br>
  เชิงบาตรหนาไม่เหมาะกับก้นบาตร ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้กลึงเชิงรองบาตร<br>
  เชิงรองบาตรกลึงแล้วก็ยังไม่เรียบ ฯลฯ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้จักเป็นฟันมังกร<br>
  สมัยนั้น พวกภิกษุฉัพพัคคีย์ใช้เชิงรองบาตรสวยงามตระการตา มีลวดลาย<br>
  เป็นรูปภาพ เที่ยวเดินอวดไปตามถนน คนทั้งหลายตำหนิ ประณาม โพนทะนาว่า<br>
  ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้เชิงรองบาตรสวยงาม<br>
  ตระการตา มีลวดลายเป็นรูปภาพ รูปใดใช้ ต้องอาบัติทุกกฏ ภิกษุทั้งหลาย เรา<br>
  อนุญาตเชิงรองบาตรชนิดธรรมดา</p>
<p> เรื่องการเก็บรักษาบาตร<br>
  [๒๕๔] สมัยนั้น ภิกษุทั้งหลายเก็บบาตรไว้ทั้งที่ยังไม่แห้ง บาตรเหม็นอับ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเก็บบาตรไว้ทั้งที่ยังไม่แห้ง<br>
  รูปใดเก็บไว้ ต้องอาบัติทุกกฏ ภิกษุทั้งหลาย เราอนุญาตให้เอาบาตรผึ่งแดดก่อน<br>
  แล้วจึงค่อยเก็บ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น ภิกษุทั้งหลายเอาบาตรผึ่งแดดไว้ทั้งที่ยังมีน้ำ บาตรมีกลิ่นเหม็น<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเอาบาตรผึ่งแดดทั้งที่ยัง<br>
  มีน้ำ รูปใดเอาผึ่ง ต้องอาบัติทุกกฏ ภิกษุทั้งหลาย เราอนุญาตให้เช็ดบาตรเสียก่อน<br>
  แล้วจึงค่อยผึ่งแดดเก็บไว้<br>
  สมัยนั้น ภิกษุทั้งหลายวางบาตรไว้ในที่ร้อน ผิวบาตรเสีย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงวางบาตรไว้ในที่ร้อน รูป<br>
  ใดวาง ต้องอาบัติทุกกฏ ภิกษุทั้งหลาย เราอนุญาตให้เอาบาตรผึ่งแดดไว้ในที่ร้อน<br>
  สักชั่วครู่แล้วจึงค่อยเก็บ<br>
  สมัยนั้น ภิกษุทั้งหลายวางบาตรจำนวนมากที่ไม่มีเชิงรองไว้ในที่แจ้ง บาตรถูก<br>
  ลมพายุพัดกลิ้งตกแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตที่วางบาตร<br>
  สมัยนั้น ภิกษุทั้งหลายวางบาตรไว้ที่ริมตั่งไม้๑ บาตรกลิ้งตกแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงวางบาตรไว้ที่ริมตั่งไม้
  รูปใด<br>
  วางไว้ ต้องอาบัติทุกกฏ<br>
  สมัยนั้น ภิกษุทั้งหลายวางบาตรไว้ที่ริมตั่งไม้เล็กนอกฝา บาตร กลิ้งตกแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงวางบาตรไว้ที่ริมตั่งไม้เล็ก<br>
  นอกฝา รูปใดวาง ต้องอาบัติทุกกฏ<br><br>เชิงอรรถ :<br>
  ๑ มีรูปทรงคล้ายแท่นบูชาทำด้วยไม้หรือดินเหนียวเหมือนเตียง วางไว้อยู่ตามระเบียง
  (วิ.อ. ๓/๒๕๔/๓๐๖,<br>
  วิมติ.ฏีกา ๒/๒๙๖/๓๐๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น ภิกษุทั้งหลายคว่ำบาตรไว้ที่พื้นดิน ขอบบาตรสึกหรอ ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้หญ้ารอง<br>
  หญ้าที่รองถูกปลวกกัด ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ท่อนผ้ารอง<br>
  ท่อนผ้าถูกปลวกกัด ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตชั้นวางบาตร<br>
  บาตรกลิ้งตกจากชั้นวางแตก ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้หม้อปากกว้างเก็บ<br>
  บาตร<br>
  บาตรครูดสีกับหม้อปากกว้าง ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ถลกบาตร<br>
  สายโยกไม่มี ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสายโยกเป็นด้ายถัก<br>
  สมัยนั้น ภิกษุทั้งหลายแขวนบาตรไว้ที่ไม้เดือยข้างฝาบ้าง ที่งาช้างบ้าง บาตร<br>
  พลัดตกแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงแขวนบาตรไว้ รูปใดแขวนไว้<br>
  ต้องอาบัติทุกกฏ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น ภิกษุทั้งหลายเก็บบาตรไว้บนเตียง เผลอสตินั่งทับบาตรแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเก็บบาตรไว้บนเตียง รูปใด<br>
  เก็บไว้ ต้องอาบัติทุกกฏ<br>
  สมัยนั้น ภิกษุทั้งหลายเก็บบาตรไว้บนตั่ง เผลอสตินั่งทับบาตรแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเก็บบาตรไว้บนตั่ง รูปใด<br>
  เก็บไว้ ต้องอาบัติทุกกฏ<br>
  สมัยนั้น ภิกษุทั้งหลายเก็บบาตรไว้บนตัก เผลอสติลุกขึ้น บาตรตกแตก ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ รับสั่งว่า ภิกษุ<br>
  ทั้งหลาย ภิกษุไม่พึงวางบาตรไว้บนตัก รูปใดวางไว้ ต้องอาบัติทุกกฏ<br>
  สมัยนั้น ภิกษุทั้งหลายเก็บบาตรไว้บนกลด กลดถูกลมพายุพัด บาตรตกแตก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ รับสั่งว่า
  ภิกษุ<br>
  ทั้งหลาย ภิกษุไม่พึงเก็บบาตรไว้บนกลด รูปใดเก็บไว้ ต้องอาบัติทุกกฏ<br>
  [๒๕๕] สมัยนั้น ภิกษุทั้งหลายถือบาตรอยู่ผลักบานประตูเข้าไป บาตรกระทบ<br>
  บานประตูแตก ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ<br>
  รับสั่งว่า ภิกษุทั้งหลาย ภิกษุไม่พึงถือบาตรผลักบานประตูเข้าไป รูปใดผลัก ต้อง<br>
  อาบัติทุกกฏ</p>
<p> เรื่องการใช้วัตถุอื่นแทนบาตร<br>
  สมัยนั้น ภิกษุทั้งหลายใช้กะโหลกน้ำเต้าเที่ยวบิณฑบาต คนทั้งหลายตำหนิ<br>
  ประณาม โพนทะนาว่า ฯลฯ เหมือนพวกเดียรถีย์ภิกษุทั้งหลายจึงนำเรื่องไป</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  กราบทูลพระผู้มีพระภาคให้ทรงทราบ ฯลฯ รับสั่งว่า ภิกษุทั้งหลาย ภิกษุไม่พึงใช้<br>
  กะโหลกน้ำเต้าเที่ยวบิณฑบาต รูปใดใช้ ต้องอาบัติทุกกฏ<br>
  สมัยนั้น ภิกษุทั้งหลายใช้หม้อกระเบื้องเที่ยวบิณฑบาต คนทั้งหลายตำหนิ<br>
  ประณาม โพนทะนาว่า ฯลฯ เหมือนพวกเดียรถีย์ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ ฯลฯ รับสั่งว่า ภิกษุทั้งหลาย ภิกษุไม่พึงใช้<br>
  หม้อกระเบื้องเที่ยวบิณฑบาต รูปใดใช้ ต้องอาบัติทุกกฏ<br>
  สมัยนั้น ภิกษุรูปหนึ่งถือของทุกอย่างเป็นของบังสุกุล๑ ท่านใช้บาตรกะโหลกผี<br>
  สตรีผู้หนึ่งเห็นแล้วกลัวส่งเสียงร้องว่า ผู้นี้เป็นปีศาจแน่ คนทั้งหลายตำหนิ
  ประณาม<br>
  โพนทะนาว่า ไฉนพวกพระสมณะเชื้อสายศากยบุตรจึงใช้บาตรกะโหลกผี เหมือน<br>
  พวกปีศาจเล่า ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  ฯลฯ พระผู้มีพระภาครับสั่งว่า ภิกษุทั้งหลาย ภิกษุไม่พึงใช้บาตรกะโหลกผี รูปใดใช้<br>
  ต้องอาบัติทุกกฏ ภิกษุทั้งหลาย ภิกษุไม่ควรมีของใช้ทุกอย่างเป็นของบังสุกุล รูปใดมี<br>
  ต้องอาบัติทุกกฏ<br>
  สมัยนั้น ภิกษุทั้งหลายใช้บาตรรองรับเศษอาหารบ้าง ก้างบ้าง น้ำบ้วนปากบ้าง<br>
  คนทั้งหลายตำหนิ ประณาม โพนทะนาว่า พวกพระสมณะเชื้อสายศากยบุตรเหล่านี้<br>
  ฉันในภาชนะที่ตัวเองใช้เป็นกระโถน ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้บาตรรองรับเศษอาหาร<br>
  ก้างหรือน้ำบ้วนปาก รูปใดใช้ ต้องอาบัติทุกกฏ ภิกษุทั้งหลาย เราอนุญาตให้ใช้<br>
  กระโถน<br><br>เชิงอรรถ :<br>
  ๑ ถือของทุกอย่างเป็นของบังสุกุล หมายเอาเฉพาะเครื่องใช้สอย เช่น จีวร เตียง ตั่ง
  ไม่ได้หมายถึง<br>
  ของเคี้ยวของฉัน เพราะของเคี้ยวของฉันต้องเป็นของที่เขาถวายแล้วเท่านั้น จึงควรถือเอา
  (วิ.อ. ๓/๒๕๕/<br>
  ๓๐๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องภิกษุใช้มือฉีกผ้าเย็บจีวรเป็นต้น<br>
  [๒๕๖] สมัยนั้น ภิกษุทั้งหลายใช้มือฉีกผ้าเย็บจีวร จีวรมีแนวไม่เสมอกัน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตมีดมีผ้าพัน<br>
  สมัยนั้น มีดมีด้ามเกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาค ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้มีดมีด้าม<br>
  สมัยนั้น พวกภิกษุฉัพพัคคีย์ใช้ด้ามมีดชนิดต่าง ๆ คือ ทำด้วยทอง ทำด้วยเงิน<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ด้ามมีดชนิดต่าง ๆ รูป<br>
  ใดใช้ ต้องอาบัติทุกกฏ ภิกษุทั้งหลาย เราอนุญาตให้ใช้ด้ามมีดทำด้วยกระดูก งา เขา<br>
  สัตว์ ไม้อ้อ ไม้ไผ่ ไม้ธรรมดา ครั่ง เมล็ดผลไม้ โลหะ กระดองสังข์<br>
  สมัยนั้น ภิกษุทั้งหลายใช้ขนไก่บ้าง ไม้กลัดบ้างเย็บจีวร จีวรที่เย็บแล้วไม่<br>
  เรียบร้อย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้เข็ม<br>
  เข็มขึ้นสนิม ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้กล่องเข็ม<br>
  แม้ในกล่องเข็มก็ยังขึ้นสนิม ภิกษุทั้งหลายจึงนำเรื่องนี้ไปกราบทูลพระผู้มีพระ<br>
  ภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้เอาแป้งข้าวหมากโรย</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  แม้ในแป้งข้าวหมากเข็มก็ยังขึ้นสนิม ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้เอาแป้งเจือขมิ้นผงโรย<br>
  แม้ในแป้งเจือขมิ้นผง เข็มก็ยังขึ้นสนิม ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ฝุ่นศิลา<br>
  แม้ในฝุ่นศิลา เข็มก็ยังขึ้นสนิม ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทาด้วยขี้ผึ้ง<br>
  ฝุ่นศิลาแตก ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ผ้ามัดขี้ผึ้งพอกฝุ่น<br>
  ศิลา</p>
<p> เรื่องไม้สะดึงเป็นต้น<br>
  สมัยนั้น ภิกษุทั้งหลายตอกหลักลงในที่นั้น ๆ แล้วผูกขึงเย็บจีวร มุมจีวรเสีย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้สะดึง เชือกผูกไม้สะดึง<br>
  ให้ผูกลงในที่นั้น ๆ เย็บจีวร<br>
  ภิกษุทั้งหลายขึงไม้สะดึงในที่ไม่เรียบ ไม้สะดึงหัก ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงขึงไม้สะดึงในที่ไม่เรียบ<br>
  รูปใดขึง ต้องอาบัติทุกกฏ<br>
  ภิกษุทั้งหลายขึงไม้สะดึงบนพื้นดิน ไม้สะดึงเปื้อนฝุ่น ภิกษุทั้งหลายจึงนำเรื่องนี้<br>
  ไปกราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้หญ้ารอง<br>
  ขอบไม้สะดึงชำรุด ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ดามขอบเหมือนผ้า<br>
  อนุวาต<br>
  ไม้สะดึงไม่พอ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้สะดึงเล็ก ไม้ประกบ<br>
  ซี่ไม้สำหรับสอดเข้าระหว่างจีวร ๒ ชั้น เชือกรัดสะดึงในกับสะดึงนอก ด้ายผูกจีวร<br>
  กับสะดึงใน ครั้นขึงแล้วจึงเย็บจีวร<br>
  ระยะแนวด้าย(ที่เย็บ)ไม่เสมอ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทำหมายระยะไว้<br>
  แนวด้ายคด ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเส้นบรรทัด<br>
  สมัยนั้น ภิกษุทั้งหลายไม่ได้ล้างเท้าเหยียบไม้สะดึง ไม้สะดึงเสียหาย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้เท้าเปื้อนเหยียบไม้สะดึง<br>
  รูปใดเหยียบ ต้องอาบัติทุกกฏ<br>
  สมัยนั้น ภิกษุทั้งหลายเท้าเปียกเหยียบไม้สะดึง ไม้สะดึงเสียหาย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้เท้าเปียกเหยียบไม้สะดึง<br>
  รูปใดเหยียบ ต้องอาบัติทุกกฏ</p>
<p>&nbsp;</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น ภิกษุทั้งหลายสวมรองเท้าเหยียบไม้สะดึง ไม้สะดึงเสียหาย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงสวมรองเท้าเหยียบไม้สะดึง<br>
  รูปใดเหยียบ ต้องอาบัติทุกกฏ<br>
  สมัยนั้น ภิกษุทั้งหลายเย็บจีวรใช้นิ้วมือรับเข็ม นิ้วมือเจ็บ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ปลอกสวมนิ้วมือ<br>
  [๒๕๗] สมัยนั้น พวกภิกษุฉัพพัคคีย์ใช้ปลอกสวมนิ้วมือชนิดต่าง ๆ คือ ทำ<br>
  ด้วยทอง ทำด้วยเงิน คนทั้งหลายตำหนิ ประณาม โพนทะนาว่า ฯลฯ เหมือน<br>
  คฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ปลอกสวมนิ้วมือชนิด<br>
  ต่าง ๆ รูปใดใช้ ต้องอาบัติทุกกฏ ภิกษุทั้งหลาย เราอนุญาตให้ใช้ปลอกสวมนิ้วมือ<br>
  ทำด้วย กระดูก ฯลฯ กระดองสังข์<br>
  สมัยนั้น เข็ม มีด ปลอกสวมนิ้วมือเสียหาย ภิกษุทั้งหลายจึงนำเรื่องนี้ไปกราบ<br>
  ทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกล่องเก็บเครื่องเย็บผ้า<br>
  ภิกษุทั้งหลายมัวพะวงอยู่แต่ในกล่องเก็บเครื่องเย็บผ้า ภิกษุทั้งหลายจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตถุงเก็บปลอกสวมนิ้วมือ<br>
  สายโยกไม่มี ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสายโยกเป็นด้ายถัก</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องโรงสะดึงเป็นต้น<br>
  สมัยนั้น ภิกษุทั้งหลายเย็บจีวรอยู่ในที่แจ้ง ลำบากเพราะความหนาวบ้าง เพราะ<br>
  ความร้อนบ้าง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตโรงสะดึง ปะรำสะดึง<br>
  โรงสะดึงมีพื้นต่ำ น้ำท่วม ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถมพื้นที่ให้สูง<br>
  ดินที่ถมพังทะลาย ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ก่อคันกั้นดินที่ถม ๓<br>
  ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ภิกษุทั้งหลายจึงนำเรื่องนี้ไปกราบทูลพระผู้มีพระ<br>
  ภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตบันได ๓ ชนิด คือ บันได<br>
  อิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตราวสำหรับยึด<br>
  สมัยนั้น ผงหญ้าตกเกลื่อนในโรงสะดึง ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้รื้อลงแล้วเอาดินโบก<br>
  ฉาบทั้งภายในภายนอก ทำให้มีสีขาว ให้มีสีดำ ให้มีสียางไม้ เขียนลวดลายดอกไม้</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๒๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เขียนลวดลายเถาวัลย์ จักเป็นฟันมังกร เขียนลวดลายดอกจอก ราวจีวร สาย<br>
  ระเดียง<br>
  สมัยนั้น ภิกษุทั้งหลายเย็บจีวรเสร็จแล้ว ทิ้งไม้สะดึงไว้ที่นั้นแล้วจากไป หนูบ้าง<br>
  ปลวกบ้างกัดกิน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ม้วนไม้สะดึงเก็บไว้<br>
  ไม้สะดึงหัก ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้สอดท่อนไม้ม้วนไม้สะดึง<br>
  เข้าไป<br>
  ไม้สะดึงคลี่ออกภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเชือกผูก<br>
  สมัยนั้น ภิกษุทั้งหลายยกไม้สะดึงเก็บไว้ที่ฝาบ้าง ที่เสาบ้างแล้วจากไป ไม้<br>
  สะดึงพลัดตกเสียหาย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้แขวนไว้ที่เดือยข้างฝา<br>
  หรือที่ไม้ทำเป็นรูปงาช้าง<br>
  [๒๕๘] สมัยนั้น พระผู้มีพระภาคประทับอยู่ ณ กรุงราชคฤห์ ตามพระ<br>
  อัธยาศัยแล้ว เสด็จจาริกไปทางกรุงเวสาลี ครั้งนั้น ภิกษุทั้งหลายใช้บาตรใส่เข็มบ้าง<br>
  มีดบ้าง เครื่องยาบ้าง เดินทางไป<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตถุงเก็บเครื่องยา<br>
  สายโยกไม่มี ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสายโยกเป็นด้ายถัก</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น ภิกษุรูปหนึ่งผูกรองเท้าไว้กับประคตเอวเข้าไปบิณฑบาตในบ้าน อุบาสก<br>
  คนหนึ่งไหว้ภิกษุนั้น ศีรษะกระทบรองเท้า ภิกษุนั้นเก้อเขิน ครั้นกลับไปวัดจึงเล่า<br>
  เรื่องนั้นให้ภิกษุทั้งหลายทราบ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตถุงเก็บรองเท้า<br>
  สายโยกไม่มี ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสายโยกเป็นด้ายถัก</p>
<p> เรื่องผ้ากรองน้ำ<br>
  สมัยนั้น น้ำในระหว่างทางเป็นอกัปปิยะ๑ ผ้ากรองก็ไม่มี<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผ้ากรองน้ำ<br>
  ท่อนผ้าไม่พอ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผ้ากรองมีรูปคล้ายทัพพี<br>
  ผ้าไม่พอ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกระบอกกรองน้ำ<br>
  [๒๕๙] สมัยนั้น ภิกษุ ๒ รูปเดินไปแคว้นโกศล รูปหนึ่งประพฤติไม่<br>
  สมควร ภิกษุรูปที่ ๒ จึงได้กล่าวกับภิกษุนั้นดังนี้ว่า ท่านอย่าทำอย่างนั้น นั่นไม่<br>
  สมควร ภิกษุนั้นกลับโกรธ<br><br>เชิงอรรถ :<br>
  ๑ อกัปปิยะ หมายถึงไม่ควร น้ำเป็นอกัปปิยะในที่นี้คือน้ำขุ่นไม่ควรดื่ม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ครั้งนั้น ภิกษุ(รูปที่กล่าวเตือน)นั้นกระหายน้ำ อ้อนวอนรูปที่โกรธดังนี้ว่า ท่าน<br>
  โปรดให้ผ้ากรองน้ำ ผมจักดื่มน้ำ ภิกษุรูปที่โกรธไม่ยอมให้ ภิกษุรูป(ที่กล่าวเตือน)<br>
  นั้นกระหายน้ำจนถึงแก่มรณภาพ ครั้นภิกษุไปถึงวัดได้เล่าเรื่องนี้ให้ภิกษุทั้งหลายทราบ<br>
  ภิกษุทั้งหลายถามว่า เพื่อนอ้อนวอนขอผ้ากรองน้ำ ท่านไม่ให้หรือ<br>
  ภิกษุผู้โกรธนั้นตอบว่า อย่างนั้น ท่านทั้งหลาย<br>
  ภิกษุผู้มักน้อยสันโดษตำหนิ ประณาม โพนทะนาว่า ไฉนภิกษุถูกขอผ้ากรอง<br>
  น้ำจึงไม่ให้เล่า แล้วได้นำเรื่องนี้ไปกราบทูลพระผู้มีพระภาคให้ทรงทราบ<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรง<br>
  สอบถามภิกษุนั้นว่า ภิกษุ ทราบว่าเธอถูกอ้อนวอนขอผ้ากรองน้ำก็ไม่ให้ จริงหรือ<br>
  ภิกษุรูปนั้นทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า โมฆบุรุษ การกระทำของเธอไม่สมควร<br>
  ไม่คล้อยตาม ไม่เหมาะสม ไม่ใช่กิจของสมณะ ใช้ไม่ได้ ไม่ควรทำเลย โมฆบุรุษ<br>
  ไฉนเธอเมื่อถูกอ้อนวอนขอผ้ากรองน้ำจึงไม่ให้เล่า โมฆบุรุษ การกระทำอย่างนี้มิได้<br>
  ทำคนที่ยังไม่เลื่อมใสให้เลื่อมใส ฯลฯ ครั้นทรงตำหนิแล้วทรงแสดงธรรมีกถารับสั่ง<br>
  กับภิกษุทั้งหลายว่า ภิกษุทั้งหลาย ภิกษุผู้เดินทางไกลเมื่อถูกเขาอ้อนวอน ขอผ้า<br>
  กรองน้ำจะไม่ให้ไม่ได้ รูปใดไม่ให้ ต้องอาบัติทุกกฏ ภิกษุทั้งหลาย ภิกษุไม่มีผ้า<br>
  กรองน้ำ ไม่พึงเดินทางไกล รูปใดเดินทาง ต้องอาบัติทุกกฏ ถ้าไม่มีผ้ากรองน้ำหรือ<br>
  กระบอกกรองน้ำ แม้มุมสังฆาฏิก็ควรอธิษฐานใช้กรองดื่มได้<br>
  ครั้งนั้น พระผู้มีพระภาคเสด็จจาริกไปโดยลำดับ จนถึงกรุงเวสาลี ทราบว่า<br>
  พระผู้มีพระภาคประทับอยู่ ณ กูฏาคารศาลา ป่ามหาวัน ในกรุงเวสาลีนั้น<br>
  สมัยนั้น ภิกษุทำนวกรรม(การก่อสร้าง) ผ้ากรองน้ำไม่พอ ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผ้ากรองน้ำมีขอบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ผ้านั้นก็ไม่พอ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ลาดผ้าลงบนน้ำ</p>
<p> เรื่องทรงอนุญาตกุฎีกันยุง<br>
  สมัยนั้น ภิกษุทั้งหลายถูกยุงรบกวน ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกุฎีกันยุง๑</p>
<p> เรื่องทรงอนุญาตที่จงกรมและเรือนไฟ<br>
  [๒๖๐] สมัยนั้น ทายกทายิกาในกรุงเวลาสีจัดตั้งภัตตาหารประณีตไว้ตาม<br>
  ลำดับ ภิกษุฉันภัตตาหารประณีต จนร่างกายอ้วนจึงมีอาพาธมาก<br>
  ครั้งนั้น หมอชีวกโกมารภัจมีธุระต้องเดินทางไปกรุงเวสาลี เห็นภิกษุทั้งหลาย<br>
  มีร่างกายอ้วน มีอาพาธมาก จึงเข้าไปเฝ้าพระผู้มีพระภาค ณ ที่ประทับ ครั้นถึงแล้ว<br>
  ได้ถวายอภิวาทพระผู้มีพระภาคแล้วนั่ง ณ ที่สมควร ได้กราบทูลพระผู้มีพระภาค<br>
  ดังนี้ว่า พระพุทธเจ้าข้า เวลานี้ภิกษุมีร่างกายอ้วน มีอาพาธมาก ขอประทาน<br>
  พระวโรกาส พระองค์โปรดอนุญาตที่จงกรมและเรือนไฟ ด้วยวิธีการอย่างนี้ ภิกษุ<br>
  ทั้งหลายจักได้มีอาพาธน้อย<br>
  พระผู้มีพระภาคทรงชี้แจงให้หมอชีวกโกมารภัจเห็นชัด ชวนให้อยากรับไป<br>
  ปฏิบัติ เร้าใจให้อาจหาญแกล้วกล้า ปลอบชโลมใจให้สดชื่นร่าเริงด้วยธรรมีกถา<br>
  ลำดับนั้น หมอชีวกโกมารภัจผู้ซึ่งพระผู้มีพระภาคทรงชี้แจงให้เห็นชัด ชวน<br>
  ให้อยากรับไปปฏิบัติ เร้าใจให้อาจหาญแกล้วกล้า ปลอบชโลมใจให้สดชื่นร่าเริงด้วย<br>
  ธรรมีกถาแล้ว ลุกขึ้นจากอาสนะ ถวายอภิวาทพระผู้มีพระภาค ทำประทักษิณแล้ว<br>
  ทูลลากลับ<br><br>เชิงอรรถ :<br>
  ๑ กุฎีกันยุง คือกุฎีที่ทำด้วยจีวรเพื่อป้องกันยุง (วิ.อ. ๓/๒๕๙/๓๑๐, ปาจิตฺยาทิโยชนา
  ๒๕๙/๔๕๗ ม.)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ รับสั่ง<br>
  กับภิกษุทั้งหลายมารับสั่งว่า ภิกษุทั้งหลาย เราอนุญาตที่จงกรมและเรือนไฟ<br>
  สมัยนั้น ภิกษุทั้งหลายจงกรมในที่ขรุขระ เท้าเจ็บ ภิกษุทั้งหลายจึงนำเรื่องนี้<br>
  ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทำที่จงกรมให้เรียบ<br>
  สมัยนั้น ที่จงกรมมีพื้นที่ต่ำ น้ำท่วม ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตให้ถมพื้นที่ให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  สมัยนั้น ภิกษุทั้งหลายจงกรมอยู่ในที่จงกรมพลัดตกลงมา ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตรั้วรอบที่จงกรม<br>
  สมัยนั้น ภิกษุทั้งหลายจงกรมอยู่กลางแจ้ง ย่อมลำบากเพราะอากาศหนาวบ้าง<br>
  อากาศร้อนบ้าง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตศาลาจงกรม<br>
  ผงหญ้าตกเกลื่อนในศาลาจงกรม ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ<br>
  ให้มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียน<br>
  ลวดลายดอกจอก ราวจีวร สายระเดียง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น เรือนไฟมีพื้นที่ต่ำ น้ำท่วม ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตให้ถมพื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  เรือนไฟไม่มีบานประตู ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง<br>
  กลอน ลิ่ม ช่องดาล ช่องสำหรับชัก เชือกสำหรับชัก<br>
  เชิงฝาเรือนไฟชำรุด ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ฉาบรอบ ๆ<br>
  เรือนไฟไม่มีช่องระบายควัน ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตช่องระบายควัน<br>
  สมัยนั้น ภิกษุทั้งหลายทำที่ตั้งเตาไว้กลางเรือนไฟขนาดเล็ก ไม่มีบริเวณ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทำที่ตั้งเตาไฟไว้ด้าน<br>
  หนึ่งในเรือนไฟขนาดเล็ก ในเรือนไฟขนาดใหญ่ตั้งไว้ตรงกลางได้<br>
  ไฟในเรือนไฟแผดเผาหน้า ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตดินสำหรับทาหน้า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุใช้มือละเลงดิน ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  รางละลายดิน<br>
  ดินมีกลิ่นเหม็น ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้อบกลิ่น<br>
  สมัยนั้น ไฟในเรือนไฟแผดเผากาย ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้นำน้ำเข้าไป<br>
  ภิกษุทั้งหลายใช้ถาดบ้าง บาตรบ้างนำน้ำเข้าไป ฯลฯ พระผู้มีพระภาครับสั่งว่า<br>
  ภิกษุทั้งหลาย เราอนุญาตที่ใส่น้ำ ขันน้ำ<br>
  เรือนไฟที่มุงบังด้วยหญ้าไม่อบเหงื่อ ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก<br>
  เรือนไฟมีพื้นลื่น ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ปูเครื่องลาด ๓ ชนิด คือ เครื่องลาดอิฐ เครื่องลาดศิลา เครื่องลาดไม้<br>
  เรือนไฟก็ยังลื่นอยู่อย่างนั้น ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ชำระล้าง<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบาย<br>
  น้ำ<br>
  สมัยนั้น ภิกษุทั้งหลายนั่งบนพื้นดินในเรือนไฟ คันตามเนื้อตัว ฯลฯ พระผู้มี<br>
  พระภาครับสั่งว่า ภิกษุทั้งหลาย เราอนุญาตตั่งในเรือนไฟ<br>
  สมัยนั้น เรือนไฟยังไม่ได้ล้อมรั้ว ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ล้อมรั้ว ๓ ชนิด คือ รั้วอิฐ รั้วศิลา รั้วไม้<br>
  เรือนไฟไม่มีซุ้ม ฯลฯ พระผู้มีพระภาครับสั่งว่า ภิกษุทั้งหลาย เราอนุญาตซุ้ม<br>
  ซุ้มมีพื้นที่ต่ำ น้ำท่วม ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ถมพื้นให้สูง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  ซุ้มยังไม่มีประตู ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  บานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง กลอน<br>
  ลิ่ม ช่องดาล ช่องสำหรับชัก เชือกสำหรับชัก<br>
  สมัยนั้น ผงหญ้าตกเกลื่อนที่ซุ้ม ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ ให้<br>
  มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียนลวด<br>
  ลายดอกจอก<br>
  บริเวณลื่น ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้โรย<br>
  กรวดแร่<br>
  กรวดแร่ยังไม่พอ ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้วางศิลาเรียบ<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบายน้ำ</p>
<p> เรื่องการเปลือยกาย<br>
  [๒๖๑] สมัยนั้น พวกภิกษุเปลือยกายไหว้ภิกษุเปลือยกาย๑ พวกภิกษุเปลือย<br>
  กายไหว้ภิกษุไม่เปลือยกาย พวกภิกษุเปลือยกายให้ภิกษุเปลือยกายไหว้ตน พวก<br><br>เชิงอรรถ :<br>
  ๑ นคฺคา : เปลือยกาย ในที่นี้หมายถึงการเปลือยกายอย่างพวกอาชีวก ไม่มีผ้าติดกายเลย
  (ดู วิ.มหา. (แปล)<br>
  ๒/๕๑๗/๒๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุเปลือยกายให้ภิกษุไม่เปลือยกายไหว้ตน พวกภิกษุเปลือยกายบีบนวดภิกษุ<br>
  เปลือยกาย พวกภิกษุเปลือยกายใช้ภิกษุเปลือยกายบีบนวด พวกภิกษุเปลือยกายให้<br>
  ของแก่ภิกษุเปลือยกาย พวกภิกษุเปลือยกายรับประเคน พวกภิกษุเปลือยกายเคี้ยว<br>
  พวกภิกษุเปลือยกายฉัน พวกภิกษุเปลือยกายลิ้มรส พวกภิกษุเปลือยกายดื่ม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ พระผู้มี<br>
  พระภาครับสั่งว่า ภิกษุทั้งหลาย ภิกษุเปลือยกายไม่พึงไหว้ภิกษุเปลือยกาย ไม่พึง<br>
  เปลือยกายไหว้กัน รูปใดไหว้ ต้องอาบัติทุกกฏ ภิกษุเปลือยกาย ไม่พึงให้ภิกษุ<br>
  เปลือยกายไหว้ ... ภิกษุเปลือยกายไม่พึงทำบริกรรมให้แก่ภิกษุเปลือยกาย ... ภิกษุ<br>
  เปลือยกาย ไม่พึงใช้ภิกษุเปลือยกายทำบริกรรม ... ภิกษุเปลือยกายไม่พึงให้ของแก่<br>
  ภิกษุเปลือยกาย ... ภิกษุไม่พึงเปลือยกายรับประเคน ... ภิกษุไม่พึงเปลือยกายเคี้ยว<br>
  ... ภิกษุไม่พึงเปลือยกายฉัน .... ภิกษุไม่พึงเปลือยกายลิ้มรส ... ภิกษุไม่พึงเปลือย
  กาย<br>
  ดื่ม รูปใดดื่ม ต้องอาบัติทุกกฏ</p>
<p> เรื่องศาลาเรือนไฟและบ่อน้ำ<br>
  สมัยนั้น ภิกษุทั้งหลายวางจีวรไว้บนพื้นดินที่ใกล้เรือนไฟ จีวรเปื้อนฝุ่น<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตราวจีวร สายระเดียงในที่<br>
  ใกล้เรือนไฟ<br>
  ครั้นฝนตกจีวรเปียกฝน ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตศาลาเรือนไฟ<br>
  ศาลาเรือนไฟมีพื้นที่ต่ำ น้ำท่วม ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ถมพื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายขึ้นลงลำบาก ฯลฯ<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  สมัยนั้น ผงหญ้าตกเกลื่อนบนศาลาเรือนไฟ ฯลฯ พระผู้มีพระภาครับสั่งว่า<br>
  ภิกษุทั้งหลาย เราอนุญาตให้รื้อลงแล้วเอาดินโบกฉาบทั้งภายในภายนอก ฯลฯ ภิกษุ<br>
  ทั้งหลาย เราอนุญาตราวจีวร สายระเดียง<br>
  สมัยนั้น ภิกษุยำเกรงที่จะทำบริกรรมในเรือนไฟบ้าง ในน้ำบ้าง ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเครื่องกำบัง ๓ ชนิด คือ<br>
  ที่กำบังเรือนไฟ ที่กำบังน้ำ ที่กำบังผ้า<br>
  สมัยนั้น ในเรือนไฟไม่มีน้ำ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตบ่อน้ำ<br>
  ขอบบ่อน้ำทรุด ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  บ่อน้ำมีพื้นที่ต่ำ น้ำท่วม ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถมพื้นที่ให้สูง<br>
  ดินที่ถมพังทะลาย ฯลฯ ภิกษุทั้งหลายขึ้นลงลำบาก ฯลฯ<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  [๒๖๒] สมัยนั้น ภิกษุทั้งหลายใช้เถาวัลย์บ้าง ประคดเอวบ้างผูกภาชนะตักน้ำ<br>
  ฯลฯ พระผู้มีพระภาครับสั่งว่า ภิกษุทั้งหลาย เราอนุญาตเชือกสำหรับผูกภาชนะ<br>
  ตักน้ำ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๓๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  มือทั้ง ๒ เจ็บ ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  คันโพงคล้ายคันชั่ง ระหัดมือ ระหัดจักร<br>
  ภาชนะทั้งหลายแตกจำนวนมาก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตถังตักน้ำ ๓ ชนิด คือ ถังโลหะ ถังไม้ ถังหนัง<br>
  สมัยนั้น ภิกษุทั้งหลายตักน้ำในที่แจ้ง ย่อมลำบากเพราะความหนาวบ้าง เพราะ<br>
  ความร้อนบ้าง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตศาลาบ่อน้ำ<br>
  ผงหญ้าตกเกลื่อนในศาลาบ่อน้ำ ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ ให้<br>
  มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียนลวด<br>
  ลายดอกจอก ราวจีวร สายระเดียง<br>
  สมัยนั้น บ่อน้ำที่ไม่ปิดฝา ผงหญ้าบ้าง ฝุ่นบ้างปลิวลงไป ฯลฯ พระผู้มี<br>
  พระภาครับสั่งว่า ภิกษุทั้งหลาย เราอนุญาตฝาปิด<br>
  สมัยนั้น ไม่มีภาชนะใส่น้ำ ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตรางน้ำ อ่างน้ำ<br>
  สมัยนั้น ภิกษุทั้งหลายสรงน้ำในที่นั้น ๆ ในอาราม อารามลื่น<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระองค์รับสั่งว่า ภิกษุทั้งหลาย เราอนุญาตให้ทำรางระบายน้ำ<br>
  รางระบายน้ำโล่งแจ้งไป ภิกษุทั้งหลายอายไม่กล้าสรงน้ำ ฯลฯ พระผู้มีพระภาค<br>
  รับสั่งว่า ภิกษุทั้งหลาย เราอนุญาตให้กั้นกำแพง ๓ ชนิด คือ กำแพงอิฐ กำแพง<br>
  ศิลา กำแพงไม้<br>
  บ่อน้ำลื่น ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  เครื่องลาด ๓ ชนิด คือ เครื่องลาดอิฐ เครื่องลาดศิลา เครื่องลาดไม้</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบาย<br>
  น้ำ<br>
  สมัยนั้น ภิกษุทั้งหลายมีเนื้อตัวเปียกชุ่มเย็น ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ผ้าเช็ดตัว</p>
<p> เรื่องสระโบกขรณี<br>
  [๒๖๓] สมัยนั้น อุบาสกคนหนึ่งประสงค์จะสร้างสระโบกขรณีถวายสงฆ์<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสระโบกขรณี<br>
  ขอบสระโบกขรณีทรุด ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ก่อคันกั้นขอบสระโบกขรณีได้ ๓ ชนิด คือ คันที่ทำด้วยอิฐ คันที่ทำด้วย<br>
  ศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตบันได ๓ อย่าง คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า<br>
  ภิกษุ ทั้งหลาย เราอนุญาตราวสำหรับยึด<br>
  น้ำในสระโบกขรณีเก่า ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  รางระบายน้ำ ท่อระบายน้ำ<br>
  สมัยนั้น ภิกษุรูปหนึ่งประสงค์จะสร้างเรือนไฟมีปั้นลมถวายสงฆ์<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเรือนไฟมีปั้นลม<br>
  สมัยนั้น พวกภิกษุฉัพพัคคีย์อยู่ปราศจากผ้าปูนั่งถึง ๔ เดือน</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงอยู่ปราศจากผ้าปูนั่งถึง
  ๔<br>
  เดือน รูปใดอยู่ปราศจาก ต้องอาบัติทุกกฏ</p>
<p> เรื่องทรงห้ามนอนบนที่นอนโรยดอกไม้<br>
  [๒๖๔] สมัยนั้น พวกภิกษุฉัพพัคคีย์นอนบนที่นอนโรยด้วยดอกไม้<br>
  คนทั้งหลายเดินเที่ยวชมวิหารเห็นเข้าจึงตำหนิ ประณาม โพนทะนาว่า ฯลฯ<br>
  เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงนอนบนที่นอนโรยด้วยดอกไม้<br>
  รูปใดนอน ต้องอาบัติทุกกฏ</p>
<p> เรื่องทรงอนุญาตรับของหอม<br>
  สมัยนั้น คนทั้งหลายถือของหอมบ้าง ดอกไม้บ้างมาวัด ภิกษุทั้งหลายยำเกรง<br>
  อยู่จึงไม่ยอมรับประเคน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้รับของหอมแล้วเจิม<br>
  ไว้ที่บานประตูหน้าต่าง รับดอกไม้แล้ววางไว้ด้านหนึ่งในวิหาร<br>
  สมัยนั้น สันถัตขนเจียม๑ เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสันถัตขนเจียม<br><br>เชิงอรรถ :<br>
  ๑ นมตกํ : สันถัตขนเจียม ทำด้วยขนแกะ ใช้อย่างแผ่นหนัง (วิ.อ. ๓/๒๖๔/๓๑๑) คล้ายสันถัต
  ใช้โดยไม่ต้อง<br>
  อธิษฐาน (สารตฺถ.ฏีกา ๓/๒๖๔/๔๖๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ต่อมา ภิกษุทั้งหลายได้ปรึกษากันดังว่า สันถัตขนเจียมต้องอธิษฐานหรือ<br>
  ต้อง วิกัป ฯลฯ พระผู้มีพระภาครับสั่งว่า สันถัตขนเจียมไม่ต้องอธิษฐาน ไม่ต้อง<br>
  วิกัป<br>
  สมัยนั้น พวกภิกษุฉัพพัคคีย์ฉันอาหารโตก คนทั้งหลายตำหนิ ประณาม<br>
  โพนทะนาว่า ฯลฯ เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุไม่พึงฉันอาหารโตก รูปใดฉัน ต้องอาบัติ<br>
  ทุกกฏ<br>
  สมัยนั้น ภิกษุรูปหนึ่งเป็นไข้ เมื่อจะฉันอาหารไม่สามารถจะใช้มือประคองบาตรได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเชิงบาตร</p>
<p> เรื่องห้ามฉันในภาชนะเดียวกันเป็นต้น<br>
  สมัยนั้น พวกภิกษุฉัพพัคคีย์ฉันอาหารในภาชนะเดียวกันบ้าง ... ดื่มน้ำในขัน<br>
  เดียวกันบ้าง ... นอนบนเตียงเดียวกันบ้าง ... นอนบนเตียงมีเครื่องลาดเดียวกันบ้าง<br>
  ... นอนบนเตียงมีผ้าห่มผืนเดียวบ้าง ... นอนบนเตียงมีผ้าผืนเดียวเป็นทั้งผ้าปูและ<br>
  ผ้าห่มบ้าง<br>
  คนทั้งหลายตำหนิ ประณาม โพนทะนาว่า ฯลฯ เหมือนคฤหัสถ์ผู้บริโภค<br>
  กาม ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงฉันอาหารในภาชนะเดียวกัน<br>
  ... ไม่พึงดื่มน้ำในขันเดียวกัน ... ไม่พึงนอนบนเตียงเดียวกัน ... ไม่พึงนอนบนเตียง<br>
  มีเครื่องลาดเดียวกัน ... ไม่พึงนอนบนเตียงมีผ้าห่มผืนเดียวกัน ... ไม่พึงนอนบนเตียง<br>
  มีผ้าผืนเดียวเป็นทั้งผ้าปูและผ้าห่ม รูปใดนอน ต้องอาบัติทุกกฏ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องเจ้าวัฑฒลิจฉวี<br>
  [๒๖๕] สมัยนั้น เจ้าวัฑฒลิจฉวีเป็นสหายของพระเมตติยะและพระภุมมชกะ๑<br>
  ครั้งนั้น เจ้าวัทฒลิจฉวีได้เข้าไปหาพระเมตติยะและพระภุมมชกะถึงที่พัก ครั้นถึงแล้ว<br>
  ได้กล่าวกับพระเมตติยะและพระภุมมชกะดังนี้ว่า พระคุณเจ้า โยมไหว้ขอรับ เมื่อ<br>
  วัฑฒลิจฉวีกล่าวอย่างนี้ พระเมตติยะและพระภุมมชกะก็ไม่ยอมพูดด้วย<br>
  แม้ครั้งที่ ๒ เจ้าวัฑฒลิจฉวีก็กล่าวกับพระเมตติยะและพระภุมมชกะดังนี้ว่า โยม<br>
  ไหว้ ขอรับ<br>
  แม้ครั้งที่ ๒ พระเมตติยะและพระภุมมชกะก็ไม่ยอมพูดด้วย<br>
  แม้ครั้งที่ ๓ เจ้าวัฑฒลิจฉวีก็กล่าวกับพระเมตติยะและพระภุมมชกะว่า โยม<br>
  ไหว้ ขอรับ<br>
  แม้ครั้งที่ ๓ พระเมตติยะและพระภุมมชกะก็ไม่ยอมพูดด้วย<br>
  เจ้าวัฑฒลิจฉวีกล่าวต่อไปว่า โยมมีความผิดอะไรต่อพระคุณเจ้า ทำไม<br>
  พระคุณเจ้า จึงไม่ยอมพูดกับโยม<br>
  ภิกษุทั้งสองตอบว่า จริงอย่างนั้นแหละ วัฑฒะ พวกเราถูกพระทัพพมัลลบุตร<br>
  เบียดเบียน ท่านก็ยังทำเพิกเฉยอยู่ได้<br>
  เจ้าวัฑฒลิจฉวีถามว่า โยมจะช่วยได้อย่างไร ขอรับ<br>
  ภิกษุทั้งสองตอบว่า วัฑฒะ ถ้าท่านเต็มใจช่วย วันนี้แหละ พระผู้มีพระภาค<br>
  ต้องให้พระทัพพมัลลบุตรสึก<br>
  เจ้าวัฑฒลิจฉวีถามว่า พระคุณเจ้า โยมจะทำอย่างไร จะช่วยได้ด้วยวิธีไหน<br>
  ภิกษุทั้งสองตอบว่า มาเถิด วัฑฒะ ท่านจงเข้าไปเฝ้าพระผู้มีพระภาคถึงที่ประทับ<br>
  ครั้นถึงแล้ว จงกราบทูลพระผู้มีพระภาคอย่างนี้ว่า พระองค์ผู้เจริญ เรื่องนี้
  ไม่สมควร<br>
  ไม่เหมาะสม ทิศที่เคยปลอดภัยก็กลับมีภัย ทิศที่ไม่เคยมีเสนียดจัญไรก็กลับมีเสนียด<br><br>เชิงอรรถ :<br>
  ๑ พระเมตติยะและพระภุมมชกะ เป็นพระในกลุ่มพวกภิกษุฉัพพัคคีย์ ข้อ ๒๔๓ หน้า ๑ (เชิงอรรถ)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  จัญไร ทิศที่ไม่มีอุปัททวะก็กลับมีอุปัททวะ ในทิศที่ไม่เคยมีลมก็กลับมีลมแรง น้ำก็ดู<br>
  เป็นเหมือนน้ำร้อนขึ้นมา ปชาบดีของหม่อมฉันถูกพระทัพพมัลลบุตรทำมิดีมิร้าย<br>
  เจ้าวัฑฒลิจฉวีรับคำของพระเมตติยะและพระภุมมชกะแล้วจึงเข้าไปเฝ้าพระผู้มี<br>
  พระภาคถึงที่ประทับ ครั้นถึงแล้ว ได้ถวายอภิวาทพระผู้มีพระภาคแล้วนั่ง ณ ที่สมควร<br>
  ได้กราบทูลกับพระผู้มีพระภาคเจ้าดังนี้ว่า พระองค์ผู้เจริญ เรื่องนี้ไม่สมควร
  ไม่<br>
  เหมาะสม ทิศที่เคยปลอดภัยก็กลับมีภัย ทิศที่ไม่เคยมีเสนียดจัญไรก็กลับมีเสนียด<br>
  จัญไร ทิศที่ไม่มีอุปัททวะก็กลับมีอุปัททวะ ในทิศที่ไม่เคยมีลมก็กลับมีลมแรง น้ำก็ดู<br>
  เป็นเหมือนน้ำร้อนขึ้นมา ปชาบดีของหม่อมฉันถูกพระทัพพมัลลบุตรทำมิดีมิร้าย</p>
<p> ทรงประชุมสงฆ์สอบถาม<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรงสอบ<br>
  ถามท่านพระทัพพมัลลบุตรว่า ทัพพะ เธอจำได้ไหมว่าได้ทำตามที่เจ้าวัฑฒะนี้กล่าวหา<br>
  ท่านพระทัพพมัลลบุตรกราบทูลว่า พระองค์ผู้เจริญ พระผู้มีพระภาคย่อมทรง<br>
  ทราบว่า ข้าพระพุทธเจ้าเป็นอย่างไร<br>
  แม้ครั้งที่ ๒ พระผู้มีพระภาคได้ตรัสถามท่านพระทัพพมัลลบุตร ฯลฯ<br>
  แม้ครั้งที่ ๓ พระผู้มีพระภาคตรัสถามท่านพระทัพพมัลลบุตรว่า ทัพพะ เธอ<br>
  จำได้ไหมว่าได้ทำตามที่เจ้าวัฑฒะนี้กล่าวหา<br>
  พระทัพพมัลลบุตรก็กราบทูลว่า พระองค์ผู้เจริญ พระผู้มีพระภาคย่อมทรง<br>
  ทราบว่า ข้าพระพุทธเจ้าเป็นอย่างไร<br>
  ทัพพะ บัณฑิตย่อมไม่แก้คำกล่าวหาอย่างนี้ ถ้าเธอทำก็จงบอกว่าทำ ถ้าเธอ<br>
  ไม่ได้ทำก็จงบอกว่าไม่ได้ทำ<br>
  พระองค์ผู้เจริญ ตั้งแต่เกิดมา ข้าพระพุทธเจ้าไม่รู้จักการเสพเมถุนธรรมแม้<br>
  ในความฝัน ไม่จำต้องกล่าวถึงเมื่อตอนตื่นอยู่</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ลำดับนั้น พระผู้มีพระภาครับสั่งกับภิกษุทั้งหลายว่า ภิกษุทั้งหลาย ถ้าเช่นนั้น<br>
  สงฆ์จงคว่ำบาตร๑เจ้าวัฑฒลิจฉวี คือ ห้ามสมโภคกับสงฆ์</p>
<p> เหตุแห่งการคว่ำบาตร ๒<br>
  สงฆ์พึงคว่ำบาตรอุบาสกผู้ประกอบด้วยองค์ ๘ ประการ คือ<br>
  ๑. ขวนขวายเพื่อไม่ใช่ลาภของภิกษุทั้งหลาย<br>
  ๒. ขวนขวายเพื่อไม่ใช่ประโยชน์ของภิกษุทั้งหลาย<br>
  ๓. ขวนขวายเพื่อความอยู่ไม่ได้แห่งภิกษุทั้งหลาย<br>
  ๔. ด่าบริภาษภิกษุทั้งหลาย<br>
  ๕. ยุยงภิกษุทั้งหลายให้แตกกัน<br>
  ๖. กล่าวติเตียนพระพุทธเจ้า<br>
  ๗. กล่าวติเตียนพระธรรม<br>
  ๘. กล่าวติเตียนพระสงฆ์<br>
  ภิกษุทั้งหลาย เราอนุญาตให้คว่ำบาตรอุบาสกผู้ประกอบด้วยองค์ ๘ ประการนี้</p>
<p> วิธีคว่ำบาตรและกรรมวาจา<br>
  ภิกษุทั้งหลาย สงฆ์พึงคว่ำบาตรอย่างนี้ ภิกษุผู้ฉลาดสามารถพึงประกาศให้<br>
  สงฆ์ทราบด้วยญัตติทุติยกรรมวาจาว่า<br>
  [๒๖๖] ท่านผู้เจริญ ขอสงฆ์จงฟังข้าพเจ้า เจ้าวัฑฒลิจฉวีใส่ความท่านพระทัพพ<br>
  มัลลบุตร ด้วยสีลวิบัติที่ไม่มีมูล ถ้าสงฆ์พร้อมกันแล้วพึงคว่ำบาตรเจ้าวัฑฒลิจฉวี<br>
  ห้ามสมโภคกับสงฆ์ นี่เป็นญัตติ<br><br>เชิงอรรถ :<br>
  ๑ คว่ำบาตร หมายถึงไม่พึงรับไทยธรรมในเรือนของอุบาสกผู้ถูกคว่ำบาตร และส่งข่าวไปในวัดอื่น
  ๆ ไม่ให้<br>
  ภิกษุทั้งหลายรับภิกษาในเรือนของอุบาสกนั้น (วิ.อ. ๓/๒๖๕/๓๑๑) คว่ำบาตรด้วยกรรมวาจาสวดประกาศ<br>
  ไม่ให้รับไทยธรรมที่อุบาสกนั้นถวาย มิใช่หมายความว่าคว่ำปากบาตรลง (สารตฺถ.ฏีกา
  ๓/๒๖๕/๔๖๓)<br>
  ๒ องฺ.อฏฺฐก. (แปล) ๒๓/๘๗/๔๑๕-๔๑๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ท่านผู้เจริญ ขอสงฆ์จงฟังข้าพเจ้า เจ้าวัฑฒลิจฉวีใส่ความท่านพระทัพพมัลล<br>
  บุตร ด้วยสีลวิบัติที่ไม่มีมูล สงฆ์คว่ำบาตรเจ้าวัฑฒลิจฉวี ห้ามสมโภคกับสงฆ์ ท่าน<br>
  รูปใดเห็นด้วยกับการคว่ำบาตรเจ้าวัฑฒลิจฉวี ห้ามสมโภคกับสงฆ์ ท่านรูปนั้นพึงนิ่ง<br>
  ท่านรูปใดไม่เห็นด้วย ท่านรูปนั้นพึงทักท้วง<br>
  เจ้าวัฑฒลิจฉวีถูกสงฆ์คว่ำบาตร ห้ามสมโภคกับสงฆ์แล้ว สงฆ์เห็นด้วย เพราะ<br>
  ฉะนั้นจึงนิ่ง ข้าพเจ้าขอถือเอาความนิ่งนั้นเป็นมติอย่างนี้</p>
<p> พระอานนท์ไปแจ้งข่าวเจ้าวัฑฒลิจฉวี<br>
  ครั้นเวลาเช้า ท่านพระอานนท์ครองอันตรวาสก ถือบาตรและจีวรเข้าไปยังนิเวศน์<br>
  ของเจ้าวัฑฒลิจฉวี ได้กล่าวกับเจ้าวัฑฒลิจฉวีดังนี้ว่า วัฑฒะ สงฆ์คว่ำบาตรท่าน<br>
  ห้ามสมโภคกับสงฆ์ ครั้นเจ้าวัฑฒลิจฉวีทราบข่าวว่า สงฆ์คว่ำบาตร ห้ามสมโภค<br>
  กับสงฆ์ จึงสลบล้มลงที่นั้นเอง<br>
  ขณะนั้น มิตรอมาตย์ญาติสาโลหิตของเจ้าวัฑฒลิจฉวี ได้กล่าวกับเจ้าวัฑฒ ลิจฉวี<br>
  ดังนี้ว่า ท่านอย่าเศร้าโศก อย่าคร่ำครวญเลย พวกเราจะขอให้พระผู้มีพระภาคและ<br>
  ภิกษุสงฆ์ยกโทษให้<br>
  ครั้งนั้นแล เจ้าวัฑฒลิจฉวีพร้อมกับโอรสและชายา มิตรอมาตย์ญาติสาโลหิต<br>
  มีผ้าเปียกผมเปียก๑ เข้าไปเฝ้าพระผู้มีพระภาคถึงที่ประทับ ครั้นถึงแล้วได้ซบศีรษะ<br>
  ลงแทบพระยุคลบาทแล้วได้กราบทูลพระผู้มีพระภาคดังนี้ว่า พระองค์ผู้เจริญ หม่อม<br>
  ฉันได้กระทำความผิด เพราะความโง่เขลาเบาปัญญาที่ได้ใส่ความพระทัพพมัลลบุตร<br>
  ด้วยสีลวิบัติที่ไม่มีมูล ขอพระผู้มีพระภาคจงให้อภัยโทษแก่หม่อมฉัน เพื่อความสำรวม<br>
  ต่อไปเถิด<br><br>เชิงอรรถ :<br>
  ๑ การสรงน้ำดำเกล้า จนผ้าเปียกผมเปียกนี้ เป็นเครื่องแสดงความเศร้าโศกก่อนเข้าขอขมา
  เช่น พระเจ้าอุเทน<br>
  ไปขอขมานางสามาวดี พระองค์ทรงดำลงในน้ำจนพระพัสตร์และพระเกสาเปียกแล้วไปมอบแทบเท้าขอขมา<br>
  (องฺ.อฏฺฐก.อ. ๑/๓๘๘)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า เอาเถิด การที่ท่านได้ทำความผิดเพราะความโง่เขลา<br>
  เบาปัญญาที่ได้ใส่ความพระทัพพมัลลบุตรด้วยสีลวิบัติที่ไม่มีมูล เพราะเหตุที่เห็นความ<br>
  ผิดเป็นความผิดแล้วแก้ไขให้ถูกต้อง ข้อนั้นเรารับ เพราะการที่บุคคลเห็นความผิดเป็น<br>
  ความผิดแล้ว แก้ไขให้ถูกต้องและสำรวมต่อไป นี้เป็นความเจริญในวินัยของพระอริยะ<br>
  ลำดับนั้น พระผู้มีพระภาครับสั่งกับภิกษุทั้งหลายว่า ภิกษุทั้งหลาย ถ้าเช่นนั้น<br>
  สงฆ์จงหงายบาตรเจ้าวัฑฒลิจฉวี ให้สมโภคกับสงฆ์ได้</p>
<p> เหตุแห่งการหงายบาตร<br>
  ภิกษุทั้งหลาย สงฆ์พึงหงายบาตรอุบาสกผู้ประกอบด้วยองค์ ๘ ประการ คือ<br>
  ๑. ไม่ขวนขวายเพื่อไม่ใช่ลาภของภิกษุทั้งหลาย<br>
  ๒. ไม่ขวนขวายเพื่อไม่ใช่ประโยชน์ของภิกษุทั้งหลาย<br>
  ๓. ไม่ขวนขวายเพื่ออยู่ไม่ได้แห่งภิกษุทั้งหลาย<br>
  ๔. ไม่ด่าบริภาษภิกษุทั้งหลาย<br>
  ๕. ไม่ยุยงภิกษุทั้งหลายให้แตกกัน<br>
  ๖. ไม่กล่าวติเตียนพระพุทธเจ้า<br>
  ๗. ไม่กล่าวติเตียนพระธรรม<br>
  ๘. ไม่กล่าวติเตียนพระสงฆ์<br>
  ภิกษุทั้งหลาย เราอนุญาตให้หงายบาตรอุบาสกผู้ประกอบด้วยองค์ ๘ ประการนี้</p>
<p> วิธีหงายบาตรและกรรมวาจา<br>
  ภิกษุทั้งหลาย สงฆ์พึงหงายบาตรอย่างนี้ เจ้าวัฑฒลิจฉวีนั้นพึงเข้าไปหาสงฆ์<br>
  ห่มอุตตราสงค์เฉวียงบ่าข้างหนึ่ง กราบเท้าภิกษุทั้งหลาย แล้วนั่งกระโหย่ง ประนมมือ<br>
  กล่าวอย่างนี้ว่า ท่านผู้เจริญ สงฆ์คว่ำบาตรข้าพเจ้า ห้ามสมโภคกับสงฆ์ ข้าพเจ้า<br>
  นั้นกลับประพฤติชอบ หายเย่อหยิ่ง กลับตัวได้แล้ว ขอการหงายบาตรกับสงฆ์<br>
  พึงขอแม้ครั้งที่ ๒ ฯลฯ.</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พึงขอแม้ครั้งที่ ๓ ฯลฯ<br>
  ภิกษุผู้ฉลาดสามารถพึงประกาศให้สงฆ์ทราบด้วยญัตติทุติยกรรมวาจาว่า<br>
  [๒๖๗] ท่านผู้เจริญ ขอสงฆ์จงฟังข้าพเจ้า สงฆ์คว่ำบาตรเจ้าวัฑฒลิจฉวี ห้าม<br>
  สมโภคกับสงฆ์ เจ้าวัฑฒลิจฉวีนั้นกลับประพฤติชอบ หายเย่อหยิ่ง กลับตัวได้ ขอ<br>
  การหงายบาตรต่อสงฆ์ ถ้าสงฆ์พร้อมกันแล้วพึงหงายบาตรเจ้าวัฑฒลิจฉวี ให้สมโภค<br>
  กับสงฆ์ได้ นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า สงฆ์คว่ำบาตรเจ้าวัฑฒลิจฉวี ห้ามสมโภค<br>
  กับสงฆ์ เจ้าวัฑฒลิจฉวีนั้นกลับประพฤติชอบ หายเย่อหยิ่ง กลับตัวได้ ขอการหงาย<br>
  บาตร สงฆ์หงายบาตรเจ้าวัฑฒลิจฉวี ให้สมโภคกับสงฆ์ได้ ท่านรูปใดเห็นด้วยกับ<br>
  การหงายบาตรเจ้าวัฑฒลิจฉวี ให้สมโภคกับสงฆ์ได้ ท่านรูปนั้นพึงนิ่ง ท่านรูปใด<br>
  ไม่เห็นด้วย ท่านรูปนั้นพึงทักท้วง<br>
  เจ้าวัฑฒลิจฉวี สงฆ์หงายบาตร ให้สมโภคกับสงฆ์ได้แล้ว สงฆ์เห็นด้วย เพราะ<br>
  ฉะนั้นจึงนิ่ง ข้าพเจ้าขอถือเอาความนิ่งนั้นเป็นมติอย่างนี้<br>
  [๒๖๘] ครั้นพระผู้มีพระภาคประทับอยู่ ณ กรุงเวสาลีตามพระอัธยาศัยแล้ว เสด็จ<br>
  จาริกไปทางภัคคชนบท เสด็จจาริกไปโดยลำดับ จนถึงภัคคชนบท ทราบว่าพระผู้<br>
  มีพระภาคประทับอยู่ ณ เภสกฬามฤคทายวัน เมืองสุงสุมารคิระในภัคคชนบทนั้น</p>
<p> เรื่องโพธิราชกุมาร ๑<br>
  สมัยนั้น โพธิราชกุมารสร้างปราสาทโกกนุทเสร็จได้ไม่นาน ยังไม่ได้นิมนต์<br>
  สมณ พราหมณ์หรือเชิญมนุษย์คนไหนมา ครั้งนั้น โพธิราชกุมารสั่งมาณพสัญชิกา-<br>
  บุตรว่า มาเถิด สหายสัญชิกาบุตร ท่านจงเข้าไปเฝ้าพระผู้มีพระภาคถึงที่ประทับ<br>
  จงถวายอภิวาทแทบพระยุคลบาทของพระผู้มีพระภาค แล้วทูลถามถึงการมีพระประชวร<br>
  เบาบาง ความมีพระโรคาพาธน้อย ทรงมีความกระปรี้กระเปร่า พระพลานามัย ทรงพระ<br><br>เชิงอรรถ :<br>
  ๑ ม.ม. (แปล) ๑๓/๓๒๔/๓๙๒<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๔๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เกษมสำราญ แล้วทูลนิมนต์ว่า ขอพระผู้มีพระภาคพร้อมด้วยภิกษุสงฆ์ จงทรงรับ<br>
  ภัตตาหารของโพธิราชกุมารเพื่อเจริญกุศลในวันพรุ่งนี้ พระพุทธเจ้าข้า<br>
  มาณพสัญชิกาบุตรรับคำสั่งโพธิราชกุมารแล้วเข้าไปเฝ้าพระผู้มีพระภาคถึงที่<br>
  ประทับ กราบทูลสนทนาปราศรัยกับพระผู้มีพระภาค พอเป็นที่บันเทิงใจ พอเป็นที่<br>
  ระลึกถึงกันและกันแล้วนั่ง ณ ที่สมควร ได้กราบทูลดังนี้ว่า โพธิราชกุมารขอถวาย<br>
  อภิวาทพระยุคลบาทของพระโคดมผู้เจริญด้วยเศียรเกล้า ทูลถามพระประชวรเบาบาง<br>
  มีพระโรคาพาธน้อย ทรงกระปรี้กระเปร่า พระพลานามัย ทรงพระเกษมสำราญและ<br>
  กราบทูลนิมนต์อย่างนี้ว่า ขอพระโคดมผู้เจริญพร้อมด้วยภิกษุสงฆ์ จงรับภัตตาหาร<br>
  ของโพธิราชกุมาร เพื่อเจริญกุศลในวันพรุ่งนี้ พระผู้มีพระภาคทรงรับนิมนต์โดย<br>
  ดุษณีภาพ<br>
  ครั้นมาณพสัญชิกาบุตรทราบการที่พระผู้มีพระภาคทรงรับนิมนต์แล้ว จึงลุก<br>
  จากอาสนะ เข้าไปเฝ้าโพธิราชกุมาร ณ ที่ประทับ ได้ทูลดังนี้ว่า เกล้ากระหม่อมได้<br>
  กราบทูลพระโคดมนั้นตามรับสั่งของพระองค์แล้วว่า โพธิราชกุมาร ขอถวายอภิวาท<br>
  พระยุคลบาทของท่านพระโคดมผู้เจริญด้วยเศียรเกล้า ทูลถามพระประชวรเบาบาง<br>
  มีพระโรคาพาธน้อย ทรงกระปรี้กระเปร่า พระพลานามัย ทรงพระเกษมสำราญและ<br>
  กราบทูลนิมนต์อย่างนี้ว่า ขอพระโคดมผู้เจริญพร้อมด้วยภิกษุสงฆ์ จงรับภัตตาหาร<br>
  ของโพธิราชกุมาร เพื่อเจริญกุศลในวันพรุ่งนี้ ก็พระสมณโคดมทรงรับนิมนต์แล้ว<br>
  ครั้นผ่านราตรีนั้น โพธิราชกุมารรับสั่งให้เตรียมของเคี้ยวของฉันที่ประณีต รับ<br>
  สั่งให้ใช้ผ้าขาวปูลาดโกกนุทปราสาท จนถึงบันไดขั้นสุดท้าย รับสั่งมาณพสัญชิกาบุตรว่า<br>
  ท่านจงไปเฝ้าพระผู้มีพระภาค กราบทูลภัตกาลว่า ถึงเวลาแล้ว พระพุทธเจ้าข้า<br>
  ภัตตาหารเสร็จแล้ว<br>
  มาณพสัญชิกาบุตรรับคำสั่งโพธิราชกุมารแล้วเข้าไปเฝ้าพระผู้มีพระภาค กราบทูล<br>
  ภัตกาลให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พอถึงเวลาเช้าพระผู้มีพระภาคทรงครองอันตรวาสก ทรงถือบาตรและจีวรเสด็จ<br>
  ไปนิเวศน์ของโพธิราชกุมาร เวลานั้นโพธิราชกุมารประทับรอพระผู้มีพระภาคอยู่ที่<br>
  ซุ้มประตูชั้นนอก ทอดพระเนตรเห็นพระผู้มีพระภาคกำลังเสด็จมาแต่ไกล จึงเสด็จไป<br>
  ต้อนรับถวายอภิวาทพระผู้มีพระภาคแล้วเชิญพระองค์เสด็จไปข้างหน้า เข้าโกกนุท<br>
  ปราสาท พระผู้มีพระภาคประทับยืนใกล้บันไดขั้นต่ำสุด<br>
  โพธิราชกุมารได้กราบทูลพระผู้มีพระภาคดังนี้ว่า พระพุทธเจ้าข้า ขอพระผู้มี<br>
  พระภาคโปรดทรงเหยียบผ้า พระพุทธเจ้าข้า ขอพระสุคตโปรดทรงเหยียบผ้าอันจะ<br>
  เป็นไปเพื่อเกื้อกูล เพื่อความสุขแก่หม่อมฉันตลอดกาลนานเถิด<br>
  เมื่อพระราชกุมารกราบทูลอย่างนี้ พระผู้มีพระภาคทรงดุษณีภาพ<br>
  แม้ครั้งที่ ๒ ฯลฯ<br>
  แม้ครั้งที่ ๓ โพธิราชกุมารก็ได้กราบทูลพระผู้มีพระภาคดังนี้ว่า พระพุทธ-<br>
  เจ้าข้า ขอพระผู้มีพระภาคโปรดทรงเหยียบผ้า พระพุทธเจ้าข้า ขอพระสุคตโปรด<br>
  ทรงเหยียบผ้าอันจะเป็นไปเพื่อเกื้อกูล เพื่อความสุขแก่หม่อมฉันตลอดกาลนานเถิด<br>
  ขณะนั้น พระผู้มีพระภาคทรงเหลือบดูท่านพระอานนท์ ครั้งนั้น ท่านพระ<br>
  อานนท์ได้ถวายพระพรโพธิราชกุมารดังนี้ว่า ราชกุมาร โปรดม้วนผ้าเถิด พระผู้มี<br>
  พระภาคจะไม่ทรงเหยียบผ้าขาว พระตถาคตทรงอนุเคราะห์คนรุ่นหลัง๑<br><br>เชิงอรรถ :<br>
  ๑ ทรงอนุเคราะห์คนรุ่นหลัง อรรถกถาอธิบายว่า พระผู้มีพระภาคไม่ทรงเหยีบผ้าเพราะเหตุ
  ๓ ประการ คือ<br>
  ๑. เพื่อมิให้โพธิราชกุมารถือผิด โพธิราชกุมารได้ฟังมาว่า ผู้ที่กระทำสักการะแก่พระพุทธเจ้าทั้งหลาย<br>
  แล้วจะได้สิ่งที่ปรารถนาสมใจ จึงตั้งความปรารถนาว่า ถ้าเราจะได้บุตร พระสัมมาสัมพุทธเจ้าจะ<br>
  ทรงเหยียบผ้าที่เราปู ถ้าไม่ได้บุตร ก็จะไม่ทรงเหยียบ แล้วจึงปู พระผู้มีพระภาคดุษณีภาพรำพึงว่า<br>
  พระกุมารต้องการอะไรจึงกระทำสักการะมากมาย ได้ทรงทราบว่าปรารถนาบุตร แต่โพธิราชกุมาร<br>
  จะไม่มีบุตรเพราะผลกรรมที่ตนกับมเหสีกินลูกนกในชาติก่อน จึงไม่ทรงเหยียบผ้า ถ้าพระผู้มีพระภาค<br>
  ทรงเหยียบผ้าแล้ว ภายหลังโพธิราชกุมารไม่มีบุตร ท่านก็จะถือผิดว่า ที่ได้ฟังมาว่า
  ผู้ที่ กระทำ<br>
  สักการะแก่พระพุทธเจ้าทั้งหลายแล้วจะได้สิ่งที่ตนปรารถนา เราเองก็ได้ตั้งความปรารถนากระทำ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  โพธิราชกุมารรับสั่งให้ม้วนผ้าแล้วให้ปูอาสนะบนโกกนุทปราสาทชั้นบน พระผู้<br>
  มีพระภาคเสด็จขึ้นโกกนุทปราสาท ประทับนั่งบนอาสนะที่เขาปูถวาย พร้อมด้วย<br>
  ภิกษุสงฆ์ พระราชกุมารทรงนำของเคี้ยวของฉันอันประณีตประเคนภิกษุสงฆ์มีพระ<br>
  พุทธเจ้าเป็นประธานด้วยพระองค์เอง กระทั่งพระผู้มีพระภาคเสวยเสร็จ แล้วทรง<br>
  ห้ามภัตตาหารแล้วละพระหัตถ์จากบาตร ได้ประทับนั่ง ณ ที่สมควร ลำดับนั้น<br>
  พระผู้มีพระภาคทรงชี้แจงให้โพธิราชกุมารเห็นชัด ชวนให้อยากรับไปปฏิบัติ เร้าใจ<br>
  ให้อาจหาญแกล้วกล้า ปลอบชโลมใจให้สดชื่นร่าเริงด้วยธรรมีกถาแล้วเสด็จกลับ</p>
<p> เรื่องทรงห้ามเหยียบผืนผ้าขาว<br>
  สมัยนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ รับสั่งกับ<br>
  ภิกษุทั้งหลายว่า ภิกษุทั้งหลาย ภิกษุไม่พึงเหยียบผืนผ้าที่ปูไว้ รูปใดเหยียบ
  ต้อง<br>
  อาบัติทุกกฏ<br>
  สมัยนั้น สตรีผู้หนึ่งไม่มีครรภ์ นิมนต์ภิกษุทั้งหลายแล้วปูผ้ากล่าวว่า พระ<br>
  คุณเจ้าทั้งหลาย นิมนต์เหยียบผ้าเถิด<br>
  ภิกษุทั้งหลายยำเกรงอยู่จึงไม่ยอมเหยียบ นางกล่าวว่า พระคุณเจ้าทั้งหลาย<br>
  นิมนต์เหยียบผ้าเพื่อเป็นสิริมงคล ภิกษุทั้งหลายยำเกรงอยู่จึงไม่ยอมเหยียบ<br><br>เชิงอรรถ :<br>
  สักการะแล้ว แต่เราไม่ได้บุตร คำที่ฟังมาโมฆะเสียแล้ว เพื่อมิให้โพธิราชกุมารถือผิดอย่างนี้
  จึงไม่<br>
  ทรงเหยียบผ้า<br>
  ๒. เพื่อมิให้พวกเดียรถีย์ดูหมิ่นว่า สิ่งที่พวกสมณศากยบุตรทำไม่ได้ไม่มี พวกท่านเที่ยวเดินเหยียบผ้า.<br>
  ของชาวบ้าน<br>
  ๓. เพื่อมิให้มนุษย์ทั้งหลายเกิดความรู้สึกที่ไม่ดี(วิปฏิสาร)ในหมู่ภิกษุ ในครั้งพุทธกาล
  ภิกษุทั้งหลายรู้<br>
  วาระจิตของผู้อื่น รู้ว่าควรก็จะเหยียบ รู้ว่าไม่ควรก็จะไม่เหยียบ แต่ต่อมา อุปนิสัยจะอ่อนลง
  ภิกษุ<br>
  ทั้งหลายจะไม่รู้ เมื่อเหยียบผ้าไปแล้ว ถ้าความปรารถนาของเขาสำเร็จ ก็ดีไป ถ้าไม่สำเร็จ
  พวก<br>
  มนุษย์ก็จะคิดว่า ครั้งก่อน ผู้ที่ตั้งความปรารถนาแล้วทำสักการะแก่ภิกษุสงฆ์แล้ว
  ย่อมได้สิ่งที่ปรารถนา<br>
  มาบัดนี้ไม่ได้ ครั้งก่อนภิกษุทั้งหลาย คงจะบำเพ็ญข้อปฏิบัติบริบูรณ์ บัดนี้ภิกษุทั้งหลายคงจะ<br>
  บกพร่องในข้อปฏิบัติ<br>
  ที่ทรงอนุเคราะห์คนรุ่นหลัง ก็คืออนุเคราะห์ภิกษุทั้งหลายและพวกมนุษย์ที่จะเกิดความรู้สึกที่ไม่ดีในภิกษุ<br>
  สงฆ์นั่นเอง (ดู วิ.อ. ๓/๒๖๘/๓๑๒, สารตฺถ.ฏีกา ๓/๒๖๘/๔๖๔-๔๖๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ลำดับนั้น สตรีนั้นจึงตำหนิ ประณาม โพนทะนาว่า ไฉนพระคุณเจ้าทั้งหลาย<br>
  ถูกขอเพื่อเป็นสิริมงคลก็ไม่ยอมเหยียบผ้าเล่า<br>
  ภิกษุทั้งหลายได้ยินสตรีนั้นตำหนิ ประณาม โพนทะนา ภิกษุทั้งหลายจึงนำ<br>
  เรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย คฤหัสถ์ต้องการสิริมงคล ภิกษุทั้งหลาย<br>
  เราอนุญาตให้ภิกษุที่ถูกขอเพื่อเป็นสิริมงคลเหยียบผืนผ้าได้<br>
  สมัยนั้น ภิกษุทั้งหลายยำเกรงที่จะเหยียบผ้าเช็ดเท้าสะอาด<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้เหยียบผ้าเช็ดเท้าสะอาดได้</p>
<p> ภาณวารที่ ๒ จบ</p>
<p> เรื่องนางวิสาขามิคารมาตา<br>
  [๒๖๙] ครั้งนั้น พระผู้มีพระภาคประทับอยู่ ณ ภัคคชนบท ตามพระอัธยาศัย<br>
  แล้วเสด็จจาริกไปทางกรุงสาวัตถี เสด็จจาริกไปโดยลำดับ จนถึงกรุงสาวัตถี ทราบว่า<br>
  พระผู้มีพระภาคประทับอยู่ ณ พระเชตวัน อารามของอนาถบิณฑิกคหบดี ในกรุง<br>
  สาวัตถีนั้น<br>
  ครั้งนั้น นางวิสาขามิคารมาตาถือหม้อน้ำ ปุ่มไม้ที่เช็ดเท้าและไม้กวาด เข้าไป<br>
  เฝ้าพระผู้มีพระภาคถึงที่ประทับ ครั้นถึงแล้ว ถวายอภิวาทพระผู้มีพระภาคแล้วนั่ง<br>
  ณ ที่สมควร กราบทูลว่า พระองค์โปรดรับหม้อน้ำ ปุ่มไม้ที่เช็ดเท้าและไม้กวาด<br>
  อันจะเป็นไปเพื่อเกื้อกูล เพื่อความสุขแก่หม่อมฉันตลอดกาลนานเถิด<br>
  พระผู้มีพระภาคทรงรับหม้อน้ำและไม้กวาด แต่ไม่ทรงรับปุ่มไม้ที่เช็ดเท้า<br>
  จากนั้น พระผู้มีพระภาคทรงชี้แจงให้นางวิสาขามิคารมาตาเห็นชัด ชวนให้อยากรับไปปฏิบัติ<br>
  เร้าใจให้อาจหาญแกล้วกล้า ปลอบชโลมใจให้สดชื่นร่าเริงด้วยธรรมีกถา</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ลำดับนั้น นางวิสาขามิคารมาตาซึ่งพระผู้มีพระภาคทรงชี้แจงให้เห็นชัด ชวนให้<br>
  อยากรับไปปฏิบัติ เร้าใจให้อาจหาญแกล้วกล้า ปลอบชโลมใจให้สดชื่นร่าเริงด้วยธรรมี-<br>
  กถาแล้ว ลุกขึ้นจากอาสนะ ถวายอภิวาทพระผู้มีพระภาคทำประทักษิณแล้วกลับไป<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ รับสั่ง<br>
  กับภิกษุทั้งหลายว่า ภิกษุทั้งหลาย เราอนุญาตหม้อน้ำและไม้กวาด ภิกษุทั้งหลาย<br>
  ภิกษุไม่พึงใช้ปุ่มไม้ที่เช็ดเท้า รูปใดใช้ ต้องอาบัติทุกกฏ ภิกษุทั้งหลาย เราอนุญาต<br>
  ที่เช็ดเท้า ๓ ชนิด คือ ศิลา กรวด ศิลาฟองน้ำ</p>
<p> เรื่องพัด<br>
  ครั้งนั้น นางวิสาขามิคารมาตา ถือพัดโบกกับพัดใบตาลเข้าไปเฝ้าพระผู้มีพระภาค<br>
  ถึงที่ประทับ ครั้นถึงแล้วถวายอภิวาทพระผู้มีพระภาคแล้วนั่ง ณ ที่สมควร ได้<br>
  กราบทูลพระผู้มีพระภาคดังนี้ว่า พระพุทธเจ้าข้า ขอพระผู้มีพระภาคโปรดทรงรับ<br>
  พัดโบกและพัดใบตาล อันจะเป็นไปเพื่อเกื้อกูล เพื่อความสุขแก่หม่อมฉันตลอดกาล<br>
  นานเถิด<br>
  พระผู้มีพระภาคทรงรับพัดโบกและพัดใบตาล ครั้งนั้น พระผู้มีพระภาคทรง<br>
  ชี้แจงให้นางวิสาขามิคารมาตาเห็นชัด ฯลฯ กระทำประทักษิณแล้วจากไป<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุแล้วรับ<br>
  สั่งกับภิกษุทั้งหลายว่า ภิกษุทั้งหลาย เราอนุญาตพัดโบกและพัดใบตาล<br>
  สมัยนั้น แส้ปัดยุงเกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตแส้ปัดยุง<br>
  แส้ขนจามรีเกิดขึ้น ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้แส้ขนจามรี รูปใดใช้ ต้อง<br>
  อาบัติทุกกฏ ภิกษุทั้งหลาย เราอนุญาตแส้ ๓ ชนิด คือ แส้ปอ แส้แฝก แส้ขนนกยูง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องร่ม<br>
  [๒๗๐] สมัยนั้น ร่มเกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตร่ม<br>
  สมัยนั้น พวกภิกษุฉัพพัคคีย์กั้นร่มเดินเที่ยว ครั้งนั้น อุบาสกคนหนึ่งไปเที่ยว<br>
  อุทยานกับสาวกของอาชีวกหลายคน พวกสาวกอาชีวกเห็นพวกภิกษุฉัพพัคคีย์<br>
  เดินกั้นร่มมาแต่ไกล จึงได้กล่าวกับอุบาสกนั้นดังนี้ว่า พระคุณเจ้าผู้เจริญเหล่านี้ของ<br>
  ท่าน เดินกั้นร่มมาคล้ายโหราจารย์มหาอมาตย์<br>
  อุบาสกกล่าวว่า ท่านเหล่านี้ไม่ใช่เป็นภิกษุ แต่เป็นปริพาชกขอรับ<br>
  พวกเขาพนันกันว่า เป็นภิกษุไม่ใช่ภิกษุ<br>
  ลำดับนั้น อุบาสกจำพวกภิกษุที่เข้ามาใกล้ได้จึงตำหนิ ประณาม โพนทะนา<br>
  ว่า ไฉนพระคุณเจ้าผู้เจริญทั้งหลายจึงกั้นร่มเดินเที่ยวเล่า<br>
  ภิกษุทั้งหลายได้ยินอุบาสกตำหนิ ประณาม โพนทะนา จึงนำเรื่องนี้ไปกราบ<br>
  ทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ฯลฯ จริงหรือ<br>
  ภิกษุเหล่านั้นทูลรับว่า จริง พระพุทธเจ้าข้า<br>
  พระผู้มีพระภาคครั้นทรงตำหนิแล้ว ฯลฯ ทรงแสดงธรรมีกถา รับสั่งกับภิกษุ<br>
  ทั้งหลายว่า ภิกษุทั้งหลาย ภิกษุไม่พึงกั้นร่ม รูปใดกั้น ต้องอาบัติทุกกฏ<br>
  สมัยนั้น ภิกษุรูปหนึ่งเป็นไข้ ขาดร่มไม่มีความผาสุก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ภิกษุผู้เป็นไข้กั้นร่มได้<br>
  สมัยนั้น ภิกษุทั้งหลายทราบว่า พระผู้มีพระภาคทรงอนุญาตร่มแก่ภิกษุ<br>
  ไข้เท่านั้น ไม่ทรงอนุญาตแก่ผู้ไม่เป็นไข้ จึงยำเกรงที่จะกั้นร่มในวัด ในเขตวัด<br>
</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ภิกษุถึงจะไม่เป็นไข้ก็<br>
  กั้นร่มในวัด ในเขตวัดได้</p>
<p> เรื่องไม้เท้า<br>
  สมัยนั้น ภิกษุรูปหนึ่งเอาบาตรใส่สาแหรก ใช้ไม้เท้าคอนเดินผ่านไปทางประตู<br>
  เข้าหมู่บ้านแห่งหนึ่งในเวลาวิกาล คนทั้งหลายบอกกันว่า ดูนั่นโจรกำลังเดินไป
  ดาบ<br>
  ส่องแสงวาววับ แล้วพากันวิ่งไล่จับ จำได้จึงปล่อยไป ครั้นภิกษุนั้นไปถึงวัดจึงเล่า<br>
  เรื่องนั้นให้ภิกษุทั้งหลายทราบ<br>
  ภิกษุทั้งหลายถามว่า ท่านใช้ไม้เท้ากับสาแหรกหรือ<br>
  ภิกษุนั้นรับว่า อย่างนั้น ท่านทั้งหลาย<br>
  บรรดาภิกษุผู้มักน้อยสันโดษ ฯลฯ ตำหนิ ประณาม โพนทะนาว่า ไฉน<br>
  ภิกษุจึงใช้ไม้เท้ากับสาแหรกเล่า<br>
  ต่อมา ภิกษุเหล่านั้นจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ<br>
  พระผู้มีพระภาคครั้นทรงตำหนิแล้ว ฯลฯ ทรงแสดงธรรมีกถา รับสั่งกับภิกษุทั้งหลาย<br>
  ว่า ภิกษุทั้งหลาย ภิกษุไม่พึงใช้ไม้เท้ากับสาแหรก รูปใดใช้ ต้องอาบัติทุกกฏ<br>
  สมัยนั้น ภิกษุรูปหนึ่งเป็นไข้ ขาดไม้เท้า ท่านไม่สามารถจะเดินไปไหนได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้สงฆ์ให้ทัณฑสมมติแก่<br>
  ภิกษุผู้เป็นไข้</p>
<p> คำขอทัณฑสมมติ๑และกรรมวาจา<br>
  ภิกษุทั้งหลาย สงฆ์พึงให้ทัณฑสมมติอย่างนี้ ภิกษุไข้นั้นพึงเข้าไปหาสงฆ์ ห่ม<br>
  อุตตราสงค์เฉวียงบ่าข้างหนึ่ง กราบเท้าภิกษุผู้แก่พรรษาทั้งหลายแล้วนั่งกระโหย่ง<br><br>เชิงอรรถ :<br>
  ๑ ทัณฑสมมติ คือ สงฆ์ประกาศอนุญาตให้ใช้ไม้เท้าได้เป็นกรณีพิเศษ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ประนมมือ กล่าวอย่างนี้ว่า ท่านผู้เจริญ กระผมเป็นไข้ขาดไม้เท้าแล้วไม่สามารถ<br>
  จะเดินไปไหนได้ กระผมจึงขอทัณฑสมมติต่อสงฆ์<br>
  พึงขอแม้ครั้งที่ ๒ ฯลฯ<br>
  พึงขอแม้ครั้งที่ ๓ ฯลฯ<br>
  ภิกษุผู้ฉลาดสามารถพึงประกาศให้สงฆ์ทราบด้วยญัตติทุติยกรรมวาจาว่า<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดไม้เท้าแล้วไม่สามารถ<br>
  จะเดินไปไหนได้ ท่านขอทัณฑสมมติต่อสงฆ์ สงฆ์พร้อมกันแล้ว พึงให้ทัณฑสมมติ<br>
  แก่ภิกษุนั้น นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดไม้เท้าแล้วไม่<br>
  สามารถ จะเดินไปไหนได้ ท่านขอทัณฑสมมติต่อสงฆ์ สงฆ์ให้ทัณฑสมมติ แก่<br>
  ภิกษุชื่อนี้ ท่านรูปใดเห็นด้วยกับการให้ทัณฑสมมติแก่ภิกษุชื่อนี้ ท่านรูปนั้นพึงนิ่ง<br>
  ท่านรูปใดไม่เห็นด้วย ท่านรูปนั้นพึงทักท้วง<br>
  ทัณฑสมมติ สงฆ์ให้แก่ภิกษุชื่อนี้แล้ว สงฆ์เห็นด้วย เพราะฉะนั้นจึงนิ่ง ข้าพเจ้า<br>
  ขอถือเอาความนิ่งนั้นเป็นมติอย่างนี้<br>
  [๒๗๑] สมัยนั้น ภิกษุรูปหนึ่งเป็นไข้ ขาดสาแหรกแล้วไม่สามารถนำบาตรไปได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้สงฆ์ให้สิกกาสมมติแก่<br>
  ภิกษุไข้</p>
<p> คำขอสิกกาสมมติ๑และกรรมวาจา<br>
  ภิกษุทั้งหลาย สงฆ์พึงให้สิกกาสมมติอย่างนี้ ภิกษุเป็นไข้นั้นพึงเข้าไปหาสงฆ์<br>
  ห่มอุตตราสงค์เฉวียงบ่าข้างหนึ่ง กราบเท้าภิกษุผู้แก่พรรษาทั้งหลายแล้วนั่งกระโหย่ง<br><br>เชิงอรรถ :<br>
  ๑ สิกกาสมมติ คือ สงฆ์ประกาศอนุญาตให้ใช้สาแหรกได้เป็นกรณีพิเศษ สาแหรก คือ
  ภาชนะที่ทำด้วย<br>
  หวายสำหรับหิ้วหรือหาบ ส่วนบนทำเป็นหูหิ้ว ส่วนล่างใช้ไม้ขัดกันเป็นสี่เหลี่ยมสำหรับวางกระจาด<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ประนมมือ กล่าวอย่างนี้ว่า ท่านผู้เจริญ ผมเป็นไข้ ขาดสาแหรกแล้วไม่สามารถ<br>
  นำบาตรไปได้ ผมจึงขอสิกกาสมมติต่อสงฆ์<br>
  พึงขอแม้ครั้งที่ ๒ ฯลฯ<br>
  พึงขอแม้ครั้งที่ ๓ ฯลฯ<br>
  ภิกษุผู้ฉลาดสามารถพึงประกาศให้สงฆ์ทราบด้วยญัตติทุติยกรรมวาจาว่า<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดสาแหรกแล้วไม่<br>
  สามารถนำบาตรไปได้ ท่านขอสิกกาสมมติต่อสงฆ์ ถ้าสงฆ์พร้อมกันแล้วพึงให้สิกกา<br>
  สมมติแก่ภิกษุนั้น นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดสาแหรกแล้วไม่<br>
  สามารถจะนำบาตรไปได้ ท่านขอสิกกาสมมติต่อสงฆ์ สงฆ์ให้สิกกาสมมติแก่ภิกษุ<br>
  ชื่อนี้ ท่านรูปใดเห็นด้วยกับการให้สิกกาสมมติแก่ภิกษุชื่อนี้ ท่านรูปนั้นพึงนิ่ง
  ท่านรูปใด<br>
  ไม่เห็นด้วย ท่านรูปนั้นพึงทักท้วง<br>
  สิกกาสมมติ สงฆ์ให้แก่ภิกษุชื่อนี้แล้ว สงฆ์เห็นด้วย เพราะฉะนั้นจึงนิ่ง ข้าพเจ้า<br>
  ขอถือความนิ่งนั้นเป็นมติอย่างนี้<br>
  [๒๗๒] สมัยนั้น ภิกษุรูปหนึ่งเป็นไข้ ขาดไม้เท้าไม่สามารถจะเดินไปไหนได้<br>
  ขาดสาแหรกก็ไม่สามารถจะนำบาตรไปได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้สงฆ์ให้ทัณฑสิกกาสมมติ<br>
  แก่ภิกษุผู้เป็นไข้</p>
<p> คำขอทัณฑสิกกาสมมติและกรรมวาจา<br>
  ภิกษุทั้งหลาย สงฆ์พึงให้ทัณฑสิกกาสมมติอย่างนี้ ภิกษุเป็นไข้นั้นพึงเข้าไปหา<br>
  สงฆ์ ห่มอุตตราสงค์เฉวียงบ่าข้างหนึ่ง กราบเท้าภิกษุผู้แก่พรรษาทั้งหลายแล้วนั่ง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  กระโหย่ง ประนมมือ กล่าวอย่างนี้ว่า ท่านผู้เจริญ ผมเป็นไข้ ขาดไม้เท้าไม่สามารถ<br>
  จะไปไหนได้ ขาดสาแหรกไม่สามารถจะนำบาตรไปได้ ผมขอทัณฑสิกกาสมมติต่อสงฆ์<br>
  พึงขอแม้ครั้งที่ ๒ ฯลฯ<br>
  พึงขอแม้ครั้งที่ ๓ ฯลฯ<br>
  ภิกษุผู้ฉลาดสามารถพึงประกาศให้สงฆ์ทราบด้วยญัตติทุติยกรรมวาจาว่า<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดไม้เท้าไม่สามารถ<br>
  จะเดินไปไหนได้ ขาดสาแหรกไม่สามารถจะนำบาตรไปได้ ท่านขอทัณฑสิกกาสมมติ<br>
  ต่อสงฆ์ ถ้าสงฆ์พร้อมกันแล้วพึงให้ทัณฑสิกกาสมมติแก่ภิกษุชื่อนี้ นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า ภิกษุชื่อนี้รูปนี้เป็นไข้ ขาดไม้เท้าไม่สามารถ<br>
  จะเดินไปไหนได้ ขาดสาแหรกไม่สามารถจะนำบาตรไปได้ ท่านขอทัณฑสิกกาสมมติ<br>
  ต่อสงฆ์ สงฆ์ให้ทัณฑสิกกาสมมติแก่ภิกษุชื่อนี้ ท่านรูปใดเห็นด้วยกับการให้ทัณฑ<br>
  สิกกาสมมติแก่ภิกษุชื่อนี้ ท่านรูปนั้นพึงนิ่ง ท่านรูปใดไม่เห็นด้วย ท่านรูปนั้นพึง<br>
  ทักท้วง<br>
  ทัณฑสิกกาสมมติ สงฆ์ให้แก่ภิกษุชื่อนี้แล้ว สงฆ์เห็นด้วย เพราะฉะนั้นจึงนิ่ง<br>
  ข้าพเจ้าขอถือความนิ่งนั้นเป็นมติอย่างนี้</p>
<p> เรื่องภิกษุสำรอกอาหาร<br>
  [๒๗๓] สมัยนั้น ภิกษุรูปหนึ่งมีนิสัยเคี้ยวเอื้อง ท่านสำรอกอาหารออกมาเคี้ยว<br>
  แล้วกลืนเข้าไปอีก ภิกษุทั้งหลายตำหนิ ประณาม โพนทะนาว่า ภิกษุนี้ฉันอาหาร<br>
  ในเวลาวิกาล แล้วนำเรื่องไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุนี้เพิ่งจุติมาจากกำเนิดโค ภิกษุ<br>
  ทั้งหลาย เราอนุญาตให้ภิกษุผู้มีนิสัยเคี้ยวเอื้อง เคี้ยวเอื้องได้ ภิกษุทั้งหลาย
  ภิกษุ<br>
  ไม่พึงกลืนอาหารที่ออกมานอกปากแล้วเข้าไปอีก รูปใดกลืน พึงปรับอาบัติตามธรรม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๕๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น สมาคมหนึ่งได้จัดสังฆภัต มีเมล็ดข้าวตกกลาดเกลื่อนในโรงอาหาร<br>
  มากมาย คนทั้งหลายตำหนิ ประณาม โพนทะนาว่า ไฉนพวกพระสมณะเชื้อสาย<br>
  ศากยบุตร เมื่อเขาถวายข้าวสุก จึงไม่รับโดยเอื้อเฟื้อเล่า ข้าวแต่ละเมล็ดกว่าจะ<br>
  สำเร็จได้ต้องใช้กรรมวิธีนับร้อย<br>
  ภิกษุทั้งหลายได้ยินคนเหล่านั้นตำหนิ ประณาม โพนทะนา จึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้หยิบอาหารที่เขาถวาย<br>
  ซึ่งตกลงไปขึ้นมาฉันได้เอง อาหารนั้นพวกทายกเขาบริจาคแล้ว</p>
<p> เรื่องการไว้เล็บและตัดเล็บ<br>
  [๒๗๔] สมัยนั้น ภิกษุรูปหนึ่งไว้เล็บยาวเที่ยวบิณฑบาต หญิงคนหนึ่งเห็นจึง<br>
  กล่าวกับภิกษุนั้นดังนี้ว่า เชิญท่านมาเสพเมถุนธรรมกันเถิดเจ้าค่ะ<br>
  ภิกษุตอบว่า อย่าเลยน้องหญิง เรื่องนี้ไม่สมควร<br>
  หญิงนั้นกล่าวว่า ถ้าท่านไม่เสพ ดิฉันจักใช้เล็บหยิกข่วนเนื้อตัวเองแล้วส่งเสียง<br>
  เอะอะเดี๋ยวนี้ว่า ภิกษุรูปนี้กระทำมิดีมิร้ายดิฉัน<br>
  ภิกษุตอบว่า จงรู้เองเถิด น้องหญิง<br>
  ลำดับนั้น หญิงนั้นใช้เล็บหยิกข่วนเนื้อตัวเอง ส่งเสียงเอะอะว่า ภิกษุนี้กระทำ<br>
  มิดีมิร้ายดิฉัน<br>
  คนทั้งหลายวิ่งเข้าไปจับกุมภิกษุนั้น ได้เห็นผิวหนังบ้าง เลือดบ้างที่เล็บมือของ<br>
  หญิงนั้นจึงกล่าวกันว่า นี้เป็นการกระทำของหญิงนี้เอง ภิกษุนี้ไม่ได้เป็นตัวการ
  แล้ว<br>
  ปล่อยภิกษุนั้นไป ครั้นภิกษุนั้นไปถึงวัดได้บอกเรื่องนั้นให้ภิกษุทั้งหลายทราบ<br>
  ภิกษุทั้งหลายถามว่า ท่านไว้เล็บยาวหรือ<br>
  ภิกษุนั้นตอบว่า จริงอย่างนั้น ท่านทั้งหลาย</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  บรรดาภิกษุผู้มักน้อยสันโดษ ฯลฯ พากันตำหนิ ประณาม โพนทะนาว่า ไฉน<br>
  ภิกษุจึงไว้เล็บยาวเล่า จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงไว้เล็บยาว รูปใดไว้ ต้อง<br>
  อาบัติทุกกฏ<br>
  สมัยนั้น ภิกษุทั้งหลายใช้เล็บมือตัดเล็บมือบ้าง ใช้ปากกัดเล็บบ้าง ใช้เล็บมือ<br>
  ครูดที่ฝาผนังบ้าง นิ้วมือเจ็บ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตมีดตัดเล็บ<br>
  ภิกษุทั้งหลายตัดเล็บจนเลือดออก นิ้วมือเจ็บ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ตัดเล็บเสมอเนื้อ</p>
<p> เรื่องขัดเล็บ<br>
  สมัยนั้น พวกภิกษุฉัพพัคคีย์ช่วยกันขัดเล็บทั้ง ๒๐ เล็บ คนทั้งหลายตำหนิ<br>
  ประณาม โพนทะนาว่า ทำเหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงขัดเล็บทั้ง ๒๐ เล็บ<br>
  รูป ใดขัด ต้องอาบัติทุกกฏ ภิกษุทั้งหลาย เราอนุญาตให้แคะขี้เล็บได้เท่านั้น</p>
<p> เรื่องมีดโกน<br>
  [๒๗๕] สมัยนั้น ภิกษุทั้งหลายไว้ผมยาว ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งถามว่า ภิกษุทั้งหลาย ภิกษุสามารถปลงผมให้แก่กัน<br>
  ได้หรือ<br>
  ภิกษุทั้งหลายทูลตอบว่า สามารถ พระพุทธเจ้าข้า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ฯลฯ รับสั่งกับ<br>
  ภิกษุทั้งหลายว่า ภิกษุทั้งหลาย เราอนุญาตมีดโกน หินลับมีด ฝักมีด ผ้าพันมีด<br>
  เครื่องใช้โกนทุกชนิด</p>
<p> เรื่องแต่งหนวด<br>
  สมัยนั้น พวกภิกษุฉัพพัคคีย์ช่วยกันแต่งหนวด ... ปล่อยหนวดไว้ยาว ... ไว้<br>
  เครายาว(เหมือนหนวดแพะ) ... ช่วยกันแต่งหนวดเป็นรูปสี่เหลี่ยม ... ช่วยกันแต่งขน<br>
  หน้าอก ... ช่วยกันแต่งขนหน้าท้อง ... ช่วยกันแต่งหนวดเป็นเขี้ยวโง้ง ... ช่วยกัน<br>
  โกนขนในที่แคบ<br>
  คนทั้งหลายตำหนิ ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงช่วยกันตัดหนวด ... ไม่พึง<br>
  ปล่อยหนวดไว้ยาว ... ไม่พึงไว้เครายาว(เหมือนหนวดแพะ) ... ไม่พึงช่วยกันแต่งหนวด<br>
  เป็นรูปสี่เหลี่ยม ... ไม่พึงช่วยกันแต่งขนหน้าอก ... ไม่พึงช่วยกันแต่งขนหน้าท้อง
  ...<br>
  ไม่พึงช่วยกันแต่งหนวดเป็นเขี้ยวโง้ง ... ไม่พึงช่วยกันโกนขนในที่แคบ รูปใดช่วยกันโกน<br>
  ต้องอาบัติทุกกฏ</p>
<p> เรื่องทรงอนุญาตให้โกนขนในที่ลับ<br>
  สมัยนั้น ภิกษุรูปหนึ่งเป็นแผลในที่แคบ ทายาไม่ติด ภิกษุทั้งหลายจึงนำเรื่องนี้<br>
  ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้โกนขนในที่แคบได้ เพราะ<br>
  อาพาธเป็นปัจจัย</p>
<p> เรื่องกรรไกร<br>
  สมัยนั้น พวกภิกษุฉัพพัคคีย์ใช้กรรไกรตัดผม คนทั้งหลายตำหนิ ประณาม<br>
  โพนทะนาว่า เหมือนคฤหัสถ์ผู้บริโภคกาม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้กรรไกรตัดผม รูปใดใช้ตัด<br>
  ต้องอาบัติทุกกฏ<br>
  สมัยนั้น ภิกษุรูปหนึ่งเป็นแผลที่ศีรษะ ไม่อาจจะใช้มีดโกนปลงผมได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้กรรไกรตัดผมได้<br>
  เพราะอาพาธเป็นปัจจัย</p>
<p> เรื่องไว้ขนจมูก<br>
  สมัยนั้น ภิกษุทั้งหลาย ปล่อยขนจมูกไว้ยาว คนทั้งหลายตำหนิ ประณาม<br>
  โพนทะนาว่า เหมือนปีศาจ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงไว้ขนจมูกยาว รูปใดไว้<br>
  ต้องอาบัติทุกกฏ<br>
  สมัยนั้น ภิกษุทั้งหลายใช้ก้อนกรวดบ้าง ขี้ผึ้งบ้างถอนขนจมูก จมูกเจ็บ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้แหนบ</p>
<p> เรื่องพระฉัพพัคคีย์ผมหงอก<br>
  สมัยนั้น พวกภิกษุฉัพพัคคีย์ช่วยกันถอนผมหงอก พวกคนทั้งหลายพากันตำหนิ<br>
  ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงช่วยกันถอนผมหงอก<br>
  รูปใดช่วยกันถอน ต้องอาบัติทุกกฏ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องไม้แคะหู<br>
  [๒๗๖] สมัยนั้น ภิกษุรูปหนึ่งมีขี้หูจุกช่องหูทั้ง ๒ ข้าง ภิกษุทั้งหลายจึงนำ<br>
  เรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ไม้แคะขี้หู<br>
  สมัยนั้น พวกภิกษุฉัพพัคคีย์ใช้ไม้แคะขี้หูชนิดต่าง ๆ คือทำด้วยทอง ทำด้วยเงิน<br>
  คนทั้งหลายตำหนิ ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ไม้แคะหูชนิดต่าง ๆ<br>
  รูปใดใช้ ต้องอาบัติทุกกฏ ภิกษุทั้งหลาย เราอนุญาตให้ใช้ไม้แคะขี้หูทำด้วยกระดูก<br>
  ทำด้วยงา ทำด้วยเขาสัตว์ ทำด้วยไม้อ้อ ทำด้วยไม้ไผ่ ทำด้วยไม้ธรรมดา ทำด้วยครั่ง<br>
  ทำด้วยเมล็ดผลไม้ ทำด้วยโลหะ ทำด้วยกระดองสังข์</p>
<p> เรื่องพระฉัพพัคคีย์สะสมโลหะและทองสัมฤทธิ์<br>
  [๒๗๗] สมัยนั้น พวกภิกษุฉัพพัคคีย์สะสมโลหะ ทองสัมฤทธิ์ไว้เป็นจำนวนมาก<br>
  คนทั้งหลายไปเที่ยวชมวิหารพบเห็นจึงตำหนิ ประณาม โพนทะนาว่า ไฉนพวกพระ<br>
  สมณะเชื้อสายศากยบุตรจึงสะสมโลหะ ทองสัมฤทธิ์ ไว้เป็นจำนวนมาก เหมือนพ่อ<br>
  ค้าขายเครื่องทองสัมฤทธิ์เล่า<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงสะสมโลหะทองสัมฤทธิ์<br>
  ไว้เป็นจำนวนมาก รูปใดสะสม ต้องอาบัติทุกกฏ</p>
<p> เรื่องกล่องยาตา<br>
  สมัยนั้น ภิกษุทั้งหลายรังเกียจกล่องยาตาบ้าง ไม้ป้ายยาตาบ้าง ไม้แคะขี้หูบ้าง<br>
  ของที่ใช้ห่อบ้าง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย เราอนุญาตกล่องยาตา ไม้ป้ายยาตา<br>
  ไม้แคะขี้หู ของที่ใช้ห่อ</p>
<p> เรื่องผ้ารัดเข่า<br>
  สมัยนั้น พวกภิกษุฉัพพัคคีย์นั่งใช้สังฆาฏิรัดเข่า แผ่นสังฆาฏิหลุด<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงนั่งรัดเข่าด้วยสังฆาฏิ รูป<br>
  ใดนั่งรัด ต้องอาบัติทุกกฏ<br>
  สมัยนั้น ภิกษุรูปหนึ่งเป็นไข้ ท่านขาดผ้ารัดเข่าย่อมไม่มีความผาสุก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผ้ารัดเข่า<br>
  ภิกษุทั้งหลายได้ปรึกษากันดังนี้ว่า จะทำผ้ารัดเข่าอย่างไร ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้สะดึง ที่แผ่ด้าย ฟืม<br>
  ด้ายพัน ไม้สลักทอ เครื่องหูกทุกอย่าง</p>
<p> เรื่องประคดเอว<br>
  [๒๗๘] สมัยนั้น ภิกษุรูปหนึ่งไม่ได้คาดประคดเอวเข้าไปบิณฑบาต อันตรวาสก<br>
  (สบง)ของท่านหลุดที่ถนน คนทั้งหลายเห็นแล้วพากันโห่ร้อง ภิกษุนั้นเขินอาย ครั้น<br>
  ภิกษุนั้นไปถึงวัดจึงบอกเรื่องนี้ให้ภิกษุทั้งหลายทราบ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่ได้คาดประคดเอวไม่พึงเข้า<br>
  หมู่บ้าน รูปใดเข้า ต้องอาบัติทุกกฏ ภิกษุทั้งหลาย เราอนุญาตประคดเอว</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สมัยนั้น พวกภิกษุฉัพพัคคีย์ใช้ประคดเอวชนิดต่าง ๆ คือ ประคดถักเชือก ถัก<br>
  เป็นหัวงูน้ำ กลมคล้ายเกลียวเชือก คล้ายสังวาล คนทั้งหลายตำหนิ ประณาม<br>
  โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ประคดเอวชนิดต่าง ๆ<br>
  คือ ประคดถักเชือก ถักเป็นหัวงูน้ำ กลมคล้ายเกลียวเชือก คล้ายสังวาล รูปใดใช้<br>
  ต้องอาบัติทุกกฏ ภิกษุทั้งหลาย เราอนุญาตประคดเอว ๒ ชนิด คือ ประคดแผ่นผ้า<br>
  ประคดไส้สุกร<br>
  ชายประคดเอวลุ่ย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ถักคล้ายเกลียวเชือก หรือคล้ายสังวาล<br>
  ปลายประคดเอวลุ่ย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้เย็บทบเข้ามาแล้วถักเป็นห่วง<br>
  ปลายห่วงประคดเอวลุ่ย ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตลูกถวิน๑</p>
<p> เรื่องพระฉัพพัคคีย์ใช้ลูกถวิน<br>
  สมัยนั้น พวกภิกษุฉัพพัคคีย์ใช้ลูกถวินชนิดต่าง ๆ ทำด้วยทอง ทำด้วยเงิน<br>
  คนทั้งหลายตำหนิ ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ลูกถวินชนิดต่าง ๆ รูป<br>
  ใดใช้ ต้องอาบัติทุกกฏ ภิกษุทั้งหลาย เราอนุญาตลูกถวินทำด้วยกระดูก ทำด้วยงา<br>
  ทำด้วยเขาสัตว์ ทำด้วยไม้อ้อ ทำด้วยไม้ไผ่ ฯลฯ ทำด้วยกระดองสังข์ ทำด้วย<br>
  เส้นด้าย<br><br>เชิงอรรถ :<br>
  ๑ ลูกถวิน คือ ห่วงร้อยสายประคตเอว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องลูกดุม<br>
  [๒๗๙] สมัยนั้น ท่านพระอานนท์ห่มสังฆาฏิเนื้อบางเข้าไปบิณฑบาตในหมู่บ้าน<br>
  สังฆาฏิถูกลมบ้าหมูพัดเวิกขึ้น ครั้นท่านพระอานนท์กลับไปถึงอารามจึงบอกเรื่องนั้น<br>
  ให้ภิกษุทั้งหลายทราบ<br>
  ภิกษุทั้งหลายจึงกราบทูลให้พระผู้มีพระภาคทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตลูกดุม รังดุม<br>
  สมัยนั้น พวกภิกษุฉัพพัคคีย์ใช้ลูกดุมชนิดต่าง ๆ ทำด้วยทอง ทำด้วยเงิน คน<br>
  ทั้งหลายตำหนิ ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้ลูกดุมชนิดต่าง ๆ รูปใดใช้<br>
  ต้องอาบัติทุกกฏ ภิกษุทั้งหลาย เราอนุญาตลูกดุมทำด้วยกระดูก ทำด้วยงา ทำด้วย<br>
  เขาสัตว์ ทำด้วยไม้อ้อ ทำด้วยไม้ไผ่ ทำด้วยไม้จริง ทำด้วยยางไม้ ทำด้วยผลไม้<br>
  ทำด้วยโลหะ ทำด้วยกระดองสังข์ ทำด้วยเส้นด้าย<br>
  สมัยนั้น ภิกษุทั้งหลายเย็บติดลูกดุมบ้าง รังดุมบ้างที่จีวร จีวรขาด ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตแผ่นผ้ารองลูกดุม ผ้า<br>
  รองรังดุม<br>
  ภิกษุทั้งหลายเย็บแผ่นผ้ารองลูกดุม ผ้ารองรังดุมที่ชายจีวร มุมผ้าเปิด ภิกษุ<br>
  ทั้งหลาย จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ติดแผ่นผ้ารองลูกดุม<br>
  ผ้ารองรังดุมที่ชายผ้าลึกเข้าไป ๗-๘ องคุลี๑<br><br>เชิงอรรถ :<br>
  ๑ มาตราวัดโบราณ องคุลีเท่ากับ ๑ นิ้ว ยาวเท่ากับช่วงข้อปลายของนิ้วกลาง<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องการนุ่งห่มอย่างคฤหัสถ์<br>
  [๒๘๐] สมัยนั้น พวกภิกษุฉัพพัคคีย์นุ่งผ้าอย่างคฤหัสถ์ คือ นุ่งปล่อยชาย<br>
  เหมือนงวงช้าง เหมือนหางปลา ปล่อยชายสี่แฉก ปล่อยชายคล้ายก้านตาลยกกลีบ<br>
  ตั้งร้อย คนทั้งหลาย ตำหนิ ประณาม โพนทะนาว่า ทำเหมือนคฤหัสถ์ผู้บริโภค<br>
  กาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงนุ่งผ้าอย่างคฤหัสถ์ คือ<br>
  นุ่งปล่อยชายเหมือนงวงช้าง เหมือนหางปลา ปล่อยชายสี่แฉก ปล่อยชายคล้าย<br>
  ก้านตาลยกกลีบตั้งร้อย รูปใดนุ่ง ต้องอาบัติทุกกฏ<br>
  สมัยนั้น พวกภิกษุฉัพพัคคีย์ห่มอย่างคฤหัสถ์ คนทั้งหลายตำหนิ ประณาม<br>
  โพนทะนาว่า ทำเหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงห่มผ้าอย่างคฤหัสถ์ รูป<br>
  ใดห่ม ต้องอาบัติทุกกฏ<br>
  สมัยนั้น พวกภิกษุฉัพพัคคีย์นุ่งผ้าโจงกระเบน คนทั้งหลายตำหนิ ประณาม<br>
  โพนทะนาว่า ทำเหมือนคนหาบของหลวง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงนุ่งผ้าโจงกระเบน รูปใดนุ่ง<br>
  ต้องอาบัติทุกกฏ</p>
<p> เรื่องหาบของ<br>
  [๒๘๑] สมัยนั้น พวกภิกษุฉัพพัคคีย์หาบของ คนทั้งหลายตำหนิ ประณาม<br>
  โพนทะนาว่า ทำเหมือนคนหาบของหลวง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงหาบของ รูปใดหาบ ต้อง<br>
  อาบัติทุกกฏ ภิกษุทั้งหลาย เราอนุญาตให้คอน หาม เทิน แบก กระเดียด หิ้ว</p>
<p> เรื่องไม้ชำระฟัน ๑<br>
  [๒๘๒] สมัยนั้น ภิกษุทั้งหลายไม่เคี้ยวไม้ชำระฟัน ปากมีกลิ่นเหม็น<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย การไม่เคี้ยวไม้ชำระฟันมีโทษ ๕<br>
  ประการนี้ โทษ ๕ ประการคือ<br>
  <br>
   ๑. ตาฝ้าฟาง ๒. ปากมีกลิ่นเหม็น<br>
   ๓. ประสาทลิ้นรับรสได้ไม่ดี  ๔. น้ำดีและเสมหะหุ้มห่ออาหาร<br>
   ๕. เบื่ออาหาร<br>
  <br>
  ภิกษุทั้งหลาย การไม่เคี้ยวไม้ชำระฟันมีโทษ ๕ ประการนี้แล<br>
  ภิกษุทั้งหลาย การเคี้ยวไม้ชำระฟันมีประโยชน์ ๕ ประการ คือ<br>
<br>
   ๑. ตาสว่าง ๒. ปากไม่มีกลิ่นเหม็น<br>
   ๓. ประสาทลิ้นรับรสได้ดี  ๔. น้ำดีและเสมหะไม่หุ้มห่ออาหาร<br>
   ๕. เจริญอาหาร<br>
  <br>
  ภิกษุทั้งหลาย การเคี้ยวไม้ชำระฟันมีประโยชน์ ๕ ประการนี้แล ภิกษุทั้งหลาย<br>
  เราอนุญาตไม้ชำระฟัน<br>
  สมัยนั้น พวกภิกษุฉัพพัคคีย์เคี้ยวไม้ชำระฟันขนาดยาว ใช้ไม้เหล่านั้นแหละ<br>
  ตีสามเณร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br><br>เชิงอรรถ :<br>
  ๑ องฺ.ปญฺจก. (แปล) ๒๒/๒๐๘/๓๕๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๖๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเคี้ยวไม้ชำระฟันขนาดยาว<br>
  รูปใดเคี้ยว ต้องอาบัติทุกกฏ ภิกษุทั้งหลาย เราอนุญาตไม้ชำระฟันยาว ๘ นิ้วเป็น<br>
  อย่างมาก และภิกษุไม่พึงใช้ไม้ชำระฟันนั้นตีสามเณร รูปใดตี ต้องอาบัติทุกกฏ<br>
  สมัยนั้น ภิกษุรูปหนึ่งเคี้ยวไม้ชำระฟันสั้นเกินไป จึงหลุดเข้าไปติดในลำคอ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเคี้ยวไม้ชำระฟันสั้นเกินไป<br>
  รูปใดเคี้ยว ต้องอาบัติทุกกฏ ภิกษุทั้งหลาย เราอนุญาตไม้ชำระฟันสั้น ๔ องคุลี<br>
  เป็นอย่างต่ำ</p>
<p> เรื่องพระฉัพพัคคีย์จุดไฟเผากองหญ้า<br>
  [๒๘๓] สมัยนั้น พวกภิกษุฉัพพัคคีย์จุดไฟเผากองหญ้า คนทั้งหลายตำหนิ<br>
  ประณาม โพนทะนาว่า เหมือนคนเผาป่า<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงจุดไฟเผากองหญ้า รูปใด<br>
  จุดเผา ต้องอาบัติทุกกฏ<br>
  สมัยนั้น หญ้าขึ้นรกวิหาร เมื่อไฟป่าไหม้ลามมาถึง วิหารจึงถูกไฟไหม้ ภิกษุยำ<br>
  เกรงอยู่ที่จะจุดไฟต้านไฟป่าเพื่อป้องกัน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้จุดไฟต้านไฟป่าที่กำลัง<br>
  ไหม้</p>
<p> เรื่องพระฉัพพัคคีย์ขึ้นต้นไม้<br>
  [๒๘๔] สมัยนั้น พวกภิกษุฉัพพัคคีย์ขึ้นต้นไม้ ไต่จากต้นหนึ่งไปอีกต้นหนึ่ง<br>
  คนทั้งหลายตำหนิ ประณาม โพนทะนาว่า เหมือนลิง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงขึ้นต้นไม้ รูปใดขึ้น ต้อง<br>
  อาบัติทุกกฏ<br>
  สมัยนั้น ภิกษุรูปหนึ่งไปกรุงสาวัตถี ในแคว้นโกศล ระหว่างทางถูกช้างไล่ภิกษุ<br>
  นั้นวิ่งไปที่โคนไม้ ยำเกรงอยู่จึงไม่ยอมขึ้น พอดีช้างนั้นเดินไปทางอื่น ครั้นภิกษุนั้น<br>
  ไปถึงกรุงสาวัตถีได้บอกเรื่องนั้นให้ภิกษุทั้งหลายทราบ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เมื่อมีเหตุที่สมควร เราอนุญาตให้ขึ้น<br>
  ต้นไม้สูงชั่วบุรุษ แต่ในคราวมีอันตราย ขึ้นได้ตามความประสงค์</p>
<p> เรื่องทรงห้ามยกพระพุทธพจน์ขึ้นเป็นภาษาสันสกฤต<br>
  [๒๘๕] สมัยนั้นภิกษุ ๒ รูป ชื่อเมฏฐะและโกกุฏฐะ เป็นพี่น้องกัน เกิดใน<br>
  ตระกูลพราหมณ์ พูดจาอ่อนหวานมีเสียงไพเราะ ภิกษุทั้ง ๒ รูปนั้นเข้าไปเฝ้าพระ<br>
  ผู้มีพระภาคถึงที่ประทับ ครั้นถึงแล้วถวายอภิวาทพระผู้มีพระภาคแล้วนั่ง ณ ที่สมควร<br>
  กราบทูลพระผู้มีพระภาคว่า พระพุทธเจ้าข้า เวลานี้ภิกษุต่างชื่อ ต่างโคตร ต่าง<br>
  เชื้อชาติ ต่างตระกูลพากันออกบวช ภิกษุเหล่านั้นทำพระพุทธพจน์ให้ผิดเพี้ยนด้วยภาษา<br>
  ของตน๑ ขอวโรกาส ข้าพระพุทธเจ้าจะขอยกพระพุทธพจน์ขึ้นเป็นภาษาสันสกฤต๒<br>
  พระผู้มีพระภาคพุทธเจ้าทรงตำหนิว่า ฯลฯ โมฆบุรุษทั้งหลาย ไฉนพวกเธอ<br>
  จึงกล่าวอย่างนี้ว่า ขอวโรกาส ข้าพระพุทธเจ้าจะขอยกพระพุทธพจน์ขึ้นเป็นภาษา<br>
  สันสกฤตเล่า โมฆบุรุษทั้งหลาย การกระทำอย่างนี้ มิได้ทำคนที่ยังไม่เลื่อมใสให้เลื่อมใส<br>
  ฯลฯ ครั้นทรงตำหนิแล้ว ฯลฯ ทรงแสดงธรรมีกถารับสั่งกับภิกษุทั้งหลายว่า ภิกษุ<br>
  ทั้งหลาย ภิกษุไม่พึงยกพุทธวจนะขึ้นเป็นภาษาสันสกฤต รูปใดยกขึ้น ต้องอาบัติ<br>
  ทุกกฏ ภิกษุทั้งหลาย เราอนุญาตให้เล่าเรียนพุทธวจนะด้วยภาษาของตน<br><br>เชิงอรรถ :<br>
  ๑ ภาษาของตน คือ ภาษามคธซึ่งมีสำนวนโวหารตามแบบที่พระสัมมาสัมพุทธเจ้าตรัส (วิ.อ.
  ๓/๒๘๕/๓๑๗)<br>
  ๒ ฉนฺทโส คือ สกฺกตภาสาย = ภาษาสันสกฤต (วิ.อ. ๓/๒๘๕/๓๑๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องพระฉัพพัคคีย์เรียนโลกายัต<br>
  [๒๘๖] สมัยนั้น พวกภิกษุฉัพพัคคีย์เรียนโลกายัต๑ พวกคนทั้งหลายพากันตำหนิ<br>
  ประณาม โพนทะนาว่า เหมือนคฤหัสถ์ผู้บริโภคกาม<br>
  ภิกษุทั้งหลาย ได้ยินคนทั้งหลายตำหนิ ประณาม โพนทะนา ฯลฯ<br>
  ครั้งนั้นแล ภิกษุเหล่านั้นจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาคตรัสถามว่า ภิกษุทั้งหลาย ผู้ที่เห็นสาระในโลกายัตพึงถึง<br>
  ความเจริญ ความงอกงาม ความไพบูลย์ในพระธรรมวินัยนี้หรือ<br>
  ภิกษุทั้งหลายกราบทูลว่า ไม่ถึง พระพุทธเจ้าข้า<br>
  พระผู้มีพระภาคตรัสถามว่า ภิกษุทั้งหลาย ผู้ที่เห็นสาระในธรรมวินัยนี้ ย่อม<br>
  เรียนโลกายัตหรือ<br>
  ภิกษุทั้งหลายกราบทูลว่า ไม่เรียน พระพุทธเจ้าข้า<br>
  พระผู้มีพระภาคตรัสว่า ภิกษุทั้งหลาย ภิกษุไม่พึงเรียนโลกายัต รูปใดเรียน<br>
  ต้องอาบัติทุกกฏ<br>
  สมัยนั้น พวกภิกษุฉัพพัคคีย์สอนโลกายัต คนทั้งหลายตำหนิ ประณาม โพนทะนาว่า<br>
  เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงสอนโลกายัต รูปใดสอน ต้องอาบัติทุกกฏ</p>
<p> เรื่องพระฉัพพัคคีย์เรียนดิรัจฉานวิชา<br>
  [๒๘๗] สมัยนั้น พวกภิกษุฉัพพัคคีย์เรียนดิรัจฉานวิชา ภิกษุทั้งหลายจึงนำ<br>
  เรื่องนี้ไปกราบทูลพระผู้มีพระภาคให้ทรงทราบ<br><br>เชิงอรรถ :<br>
  ๑ โลกายัต หมายถึง ติตถิยศาสตร์ คือ ศาสตร์ของพวกเจ้าลัทธิต่าง ๆ ซึ่งประกอบด้วยเหตุไร้ประโยชน์<br>
  เช่น เรื่องสรรพสิ่งไม่บริสุทธิ์ เป็นเดน สรรพสิ่งบริสุทธิ์ ไม่เป็นเดน กาขาว
  นกยางดำ เป็นต้น (วิ.อ.๓/<br>
  ๒๘๖/๓๑๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงเรียนดิรัจฉานวิชา รูปใด<br>
  เรียน ต้องอาบัติทุกกฏ<br>
  สมัยนั้น พวกภิกษุฉัพพัคคีย์สอนดิรัจฉานวิชา คนทั้งหลายตำหนิ ประณาม<br>
  โพนทะนาว่า เหมือนคฤหัสถ์ผู้บริโภคกาม ฯลฯ พระผู้มีพระภาครับสั่งว่า ภิกษุ<br>
  ทั้งหลาย ภิกษุไม่พึงสอนดิรัจฉานวิชา รูปใดสอน ต้องอาบัติทุกกฏ</p>
<p> เรื่องให้พรเมื่อมีผู้จาม<br>
  [๒๘๘] สมัยนั้น พระผู้มีพระภาคห้อมล้อมด้วยบริษัทหมู่ใหญ่ ประทับนั่ง<br>
  แสดงธรรม ได้ทรงจามขึ้น ภิกษุทั้งหลายได้ถวายพระพรเสียงดังว่า ขอพระผู้มี<br>
  พระภาคจงทรงพระเจริญพระชนมายุเถิด ขอพระสุคตจงทรงพระเจริญพระชนมายุเถิด<br>
  พระพุทธเจ้าข้า การแสดงธรรมต้องหยุดลง เพราะเสียงถวายพระพรนั้น<br>
  พระผู้มีพระภาครับสั่งกับภิกษุทั้งหลายว่า ภิกษุทั้งหลาย เมื่อมีการจาม ผู้ที่<br>
  ได้รับพรว่า ขอจงมีอายุยืน จะมีชีวิตหรือต้องตายเพราะสาเหตุนั้นละหรือ<br>
  ภิกษุทั้งหลายกราบทูลว่า ไม่เลย พระพุทธเจ้าข้า<br>
  พระผู้มีพระภาครับสั่งว่า ภิกษุทั้งหลาย เมื่อมีการจาม ภิกษุไม่พึงให้พรว่า<br>
  ขอจงมีอายุยืน รูปใดให้ ต้องอาบัติทุกกฏ<br>
  สมัยนั้น ในคราวที่ภิกษุทั้งหลายจาม คนทั้งหลายให้พรว่า ขอท่านทั้งหลาย<br>
  จงมีอายุยืน ภิกษุยำเกรงอยู่จึงไม่ยอมให้พรตอบ<br>
  คนทั้งหลายตำหนิ ประณาม โพนทะนาว่า ไฉนพวกพระสมณะเชื้อสายศากยบุตร<br>
  เมื่อเขาให้พรว่า จงมีอายุยืน จึงไม่ให้พรตอบเล่า<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย คนทั้งหลายต้องการความเป็นสิริมงคล<br>
  ภิกษุทั้งหลาย เมื่อพวกคฤหัสถ์ให้พรว่า จงมีอายุยืน เราอนุญาตให้ภิกษุให้พรตอบ<br>
  ว่า ท่านก็จงมีอายุยืน</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เรื่องฉันกระเทียม<br>
  [๒๘๙] สมัยนั้น พระผู้มีพระภาคห้อมล้อมด้วยบริษัทหมู่ใหญ่ ประทับนั่ง<br>
  แสดงธรรมอยู่ ภิกษุรูปหนึ่งฉันกระเทียม ท่านคิดว่า ภิกษุทั้งหลายอย่าได้กลิ่น<br>
  กระเทียม จึงนั่ง ณ ที่สมควรด้านหนึ่ง<br>
  พระผู้มีพระภาคทอดพระเนตรเห็นภิกษุนั้นผู้นั่ง ณ ที่สมควรด้านหนึ่งจึงตรัส<br>
  ถามว่า ภิกษุทั้งหลาย ทำไมภิกษุนั้นจึงนั่ง ณ ที่สมควรด้านหนึ่งเล่า<br>
  ภิกษุทั้งหลายกราบทูลว่า ภิกษุนั้นฉันกระเทียมแล้วคิดว่า ภิกษุทั้งหลายอย่า<br>
  ได้กลิ่นกระเทียม จึงนั่ง ณ ที่สมควรด้านหนึ่ง พระพุทธเจ้าข้า<br>
  พระผู้มีพระภาคตรัสถามว่า ภิกษุทั้งหลาย อาหารที่ภิกษุฉันแล้วทำให้<br>
  เหินห่างจากธรรมกถาเช่นนี้ ควรฉันหรือ<br>
  ภิกษุทั้งหลายกราบทูลว่า ไม่ควรฉัน พระพุทธเจ้าข้า<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงฉันกระเทียม รูปใดฉัน<br>
  ต้องอาบัติทุกกฏ<br>
  สมัยนั้น ท่านพระสารีบุตรอาพาธเป็นลมเสียดท้อง ท่านพระมหาโมคคัลลานะ<br>
  เข้าไปหาแล้วถามว่า ท่านสารีบุตร เมื่อก่อนท่านเป็นลมเสียดท้อง หายจากโรค<br>
  เพราะฉันอะไร<br>
  ท่านพระสารีบุตรตอบว่า เพราะฉันกระเทียม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ฉันกระเทียมได้ เพราะ<br>
  อาพาธเป็นปัจจัย</p>
<p> เรื่องหม้อปัสสาวะ<br>
  [๒๙๐] สมัยนั้น ภิกษุทั้งหลายถ่ายปัสสาวะลงในที่นั้น ๆ ในอาราม อารามสกปรก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถ่ายปัสสาวะในที่สมควร</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  อารามมีกลิ่นเหม็น ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  หม้อปัสสาวะ<br>
  ภิกษุทั้งหลายนั่งปัสสาวะไม่สะดวก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตฐานวางเท้าถ่ายปัสสาวะ<br>
  ฐานวางเท้าถ่ายปัสสาวะอยู่ในที่เปิดเผย ภิกษุทั้งหลายละอายที่จะถ่ายปัสสาวะ<br>
  ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้ล้อมรั้ว ๓ ชนิด คือ<br>
  รั้วอิฐ รั้วศิลา รั้วไม้<br>
  หม้อปัสสาวะไม่มีฝาปิดส่งกลิ่นเหม็น ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตฝาปิด</p>
<p> เรื่องหลุมถ่ายอุจจาระ<br>
  [๒๙๑] สมัยนั้น พวกภิกษุถ่ายอุจจาระลงในที่นั้น ๆ ในอาราม อารามสกปรก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถ่ายอุจจาระในที่สมควร<br>
  อารามมีกลิ่นเหม็น ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  หลุมถ่ายอุจจาระ<br>
  ขอบปากหลุมถ่ายอุจจาระพัง ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ก่อคันกั้นดิน ๓ ชนิด คือ คันที่ทำด้วยอิฐ คันที่ทำด้วยศิลา คันที่<br>
  ทำด้วยไม้<br>
  หลุมอุจจาระพื้นต่ำ น้ำจึงท่วม ฯลฯ รับสั่งว่า ภิกษุทั้งหลาย เราอนุญาตให้<br>
  ถมพื้นให้สูง<br>
  ดินที่ถมพัง ฯลฯ รับสั่งว่า ภิกษุทั้งหลาย เราอนุญาตให้ก่อคันกั้นดินที่ถม<br>
  ได้ ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ รับสั่งว่า ภิกษุทั้งหลาย เราอนุญาตบันได<br>
  ๓ ชนิด คือ บันไดอิฐ บันไดศิลา บันไดไม้</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  ภิกษุทั้งหลายนั่งถ่ายอุจจาระที่ริมหลุมพลัดตกลงไป ฯลฯ พระผู้มีพระภาค<br>
  รับ สั่งว่า ภิกษุทั้งหลาย เราอนุญาตให้ลาดพื้นแล้วเจาะช่องถ่ายอุจจาระตรงกลาง<br>
  ภิกษุทั้งหลายนั่งถ่ายอุจจาระไม่สะดวก ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตฐานวางเท้าถ่ายอุจจาระ<br>
  ภิกษุทั้งหลายถ่ายปัสสาวะออกไปข้างนอก ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตรางรองปัสสาวะ<br>
  ไม้ชำระไม่มี ฯลฯ รับสั่งว่า ภิกษุทั้งหลาย เราอนุญาตไม้ชำระ<br>
  ตะกร้าใส่ไม้ชำระไม่มี ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ตะกร้าใส่ไม้ชำระ<br>
  หลุมอุจจาระไม่ได้ปิดฝา ส่งกลิ่นเหม็น ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตฝาปิด</p>
<p> เรื่องวัจกุฎี<br>
  ภิกษุทั้งหลายถ่ายอุจจาระในที่แจ้งต้องลำบากเพราะความร้อนบ้าง เพราะความ<br>
  หนาวบ้าง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตวัจกุฎี<br>
  วัจกุฎีไม่มีบานประตู ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  บานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง กลอน<br>
  ลิ่ม ช่องดาล ช่องสำหรับชัก เชือกสำหรับชัก<br>
  ผงหญ้าตกเกลื่อนวัจกุฎี ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้รื้อลง แล้วเอาดินโบกฉาบดินทั้งภายในภายนอก ทำให้มีสีขาว ให้มีสีดำ ให้<br>
  มีสียางไม้ เขียน ลวดลายดอกไม้ เขียนลวดลายเถาวัลย์ จักเป็นฟันมังกร เขียน<br>
  ลวดลายดอกจอก ราวจีวร สายระเดียง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  [๒๙๒] สมัยนั้น ภิกษุรูปหนึ่งทุพพลภาพเพราะชรา ถ่ายอุจจาระแล้วลุกขึ้น<br>
  ล้มลง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเชือกสำหรับเหนี่ยว<br>
  วัจกุฎีไม่ได้ล้อมรั้ว ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ล้อมรั้ว ๓ ชนิด คือ<br>
  รั้วอิฐ รั้วศิลา รั้วไม้<br>
  วัจกุฎีไม่มีซุ้ม ฯลฯ พระผู้มีพระภาครับสั่งว่า ภิกษุทั้งหลาย เราอนุญาตซุ้ม<br>
  ซุ้มมีพื้นที่ต่ำ ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้ถม<br>
  พื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า<br>
  ภิกษุทั้งหลาย เราอนุญาตราวสำหรับยึด<br>
  ซุ้มไม่มีประตู ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  บานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง กลอน<br>
  ลิ่ม ช่องดาล ช่องสำหรับชัก เชือกสำหรับชัก<br>
  ผงหญ้าตกเกลื่อนที่ซุ้ม ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ ให้มี</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  สียางไม้ เขียนลวดลายพวงดอกไม้ เขียนลวดลายเถาวัลย์ จักเป็นฟันมังกร เขียนลวด<br>
  ลายดอกจอก<br>
  บริเวณลื่น ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้โรย<br>
  กรวดแร่<br>
  กรวดแร่ยังไม่เต็ม ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้วางศิลาเรียบ<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบายน้ำ<br>
  หม้ออุจจาระไม่มี ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  หม้ออุจจาระ<br>
  กระบอกขันตักน้ำล้างอุจจาระไม่มี ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตกระบอกขันตักน้ำล้างอุจจาระ<br>
  ภิกษุทั้งหลายนั่งชำระไม่สะดวก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตฐานวางเท้าชำระ<br>
  ฐานที่นั่งถ่ายอยู่ในที่เปิดเผย ภิกษุทั้งหลายละอายที่จะถ่าย ฯลฯ พระผู้มีพระ<br>
  ภาครับสั่งว่า ภิกษุทั้งหลาย เราอนุญาตให้ล้อมรั้ว ๓ ชนิด คือ รั้วอิฐ รั้วศิลา
  รั้วไม้<br>
  หม้ออุจจาระไม่ได้ปิด ผงหญ้าและขี้ฝุ่นตกลง ฯลฯ พระผู้มีพระภาครับสั่งว่า<br>
  ภิกษุทั้งหลาย เราอนุญาตฝาปิด</p>
<p> เรื่องพระฉัพพัคคีย์ประพฤติไม่เหมาะสม ๑<br>
  [๒๙๓] สมัยนั้น พวกภิกษุฉัพพัคคีย์ประพฤติไม่เหมาะสมเห็นปานนี้ คือ ปลูก<br>
  ไม้ดอกเองบ้าง ใช้ผู้อื่นปลูกบ้าง รดน้ำเองบ้าง ใช้ผู้อื่นรดบ้าง เก็บดอกไม้เองบ้าง<br><br>เชิงอรรถ :<br>
  ๑ วิ.มหา. (แปล) ๑/๔๓๑/๔๕๙-๔๖๐, วิ.จู. (แปล) ๖/๒๑/๓๙-๔๑<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๘ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] ขุททกวัตถุ<br>
  ใช้ผู้อื่นเก็บบ้าง ร้อยดอกไม้เองบ้าง ใช้ผู้อื่นร้อยบ้าง ทำมาลัยต่อก้านเองบ้าง
  ใช้ผู้<br>
  อื่นทำบ้าง ทำมาลัยเรียงก้านเองบ้าง ใช้ผู้อื่นทำบ้าง จัดดอกไม้ช่อเองบ้าง ใช้ผู้<br>
  อื่นจัดบ้าง ทำดอกไม้พุ่มเองบ้าง ใช้ผู้อื่นทำบ้าง ทำดอกไม้เทริดเองบ้าง ใช้ผู้อื่น<br>
  ทำบ้าง ทำดอกไม้พวงเองบ้าง ใช้ผู้อื่นทำบ้าง ทำดอกไม้แผงประดับอกเองบ้าง ใช้<br>
  ให้ผู้อื่นทำบ้าง<br>
  ภิกษุพวกนั้นนำไปเองบ้าง ใช้ผู้อื่นนำไปบ้างซึ่งมาลัยต่อก้าน มาลัยเรียงก้าน<br>
  ดอกไม้ช่อ ดอกไม้พุ่ม ดอกไม้เทริด ดอกไม้พวง ดอกไม้แผงประดับอก เพื่อกุลสตรี<br>
  เพื่อกุลธิดา เพื่อกุลกุมารี เพื่อสะใภ้ของตระกูล เพื่อทาสหญิงในตระกูล<br>
  ภิกษุพวกนั้นฉันอาหารในภาชนะเดียวกันบ้าง ดื่มน้ำในขันใบเดียวกันบ้าง นั่ง<br>
  บนอาสนะเดียวกันบ้าง นอนบนเตียงเดียวกันบ้าง นอนร่วมเครื่องลาดเดียวกันบ้าง<br>
  นอนคลุมผ้าห่มผืนเดียวกันบ้าง นอนร่วมเครื่องลาดและคลุมผ้าห่มร่วมกันบ้าง<br>
  กับกุลสตรี กุลธิดา กุลกุมารี สะใภ้ของตระกูล ทาสหญิงในตระกูล<br>
  ภิกษุพวกนั้นฉันอาหารในเวลาวิกาลบ้าง ดื่มน้ำเมาบ้าง ทัดทรงดอกไม้ของหอม<br>
  และเครื่องลูบไล้บ้าง ฟ้อนรำบ้าง ขับร้องบ้าง ประโคมบ้าง เต้นรำบ้าง ฟ้อนรำ<br>
  กับหญิงฟ้อนรำบ้าง ขับร้องกับหญิงฟ้อนรำบ้าง ประโคมกับหญิงฟ้อนรำบ้าง เต้นรำ<br>
  กับหญิงฟ้อนรำบ้าง ฟ้อนรำกับหญิงขับร้องบ้าง ขับร้องกับหญิงขับร้องบ้าง ประโคม<br>
  กับหญิงขับร้องบ้าง เต้นรำกับหญิงขับร้องบ้าง ฟ้อนรำกับหญิงประโคมบ้าง ขับร้อง<br>
  กับหญิงประโคมบ้าง ประโคมกับหญิงประโคมบ้าง เต้นรำกับหญิงประโคมบ้าง ฟ้อนรำ<br>
  กับหญิงเต้นรำบ้าง ขับร้องกับหญิงเต้นรำบ้าง ประโคมกับหญิง เต้นรำบ้าง เต้นรำ<br>
  กับหญิงเต้นรำบ้าง เล่นหมากรุกแถวละ ๘ ตาบ้าง แถวละ ๑๐ ตาบ้าง เล่นหมาก<br>
  เก็บบ้าง เล่นชิงนางบ้าง เล่นหมากไหวบ้าง เล่นโยนห่วงบ้าง เล่นไม้หึ่งบ้าง เล่น<br>
  ฟาดให้เป็นรูปต่าง ๆ บ้าง เล่นสกาบ้าง เล่นเป่าใบไม้บ้าง เล่นไถน้อย ๆ บ้าง เล่น<br>
  หกคะเมนบ้าง เล่นไม้กังหันบ้าง เล่นตวงทรายด้วยใบไม้บ้าง เล่นรถน้อย ๆ บ้าง เล่น<br>
  ธนูน้อย ๆ บ้าง เล่นเขียนทายบ้าง เล่นทายใจบ้าง เล่นเลียนคนพิการบ้าง หัดขี่</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๗๙ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ช้างบ้าง หัดขี่ม้าบ้าง หัดขี่รถบ้าง หัดยิงธนูบ้าง หัดเพลงอาวุธบ้าง วิ่งผลัดช้างบ้าง<br>
  วิ่งผลัดม้าบ้าง วิ่งผลัดรถบ้าง วิ่งขับกันบ้าง วิ่งเปี้ยวบ้าง ผิวปากบ้าง ปรบมือบ้าง<br>
  ปล้ำกันบ้าง ชกมวยบ้าง ปูลาดผ้าสังฆาฏิท่ามกลางเวทีเต้นรำแล้วพูดกับหญิงฟ้อนรำ<br>
  อย่างนี้ว่า น้องหญิง เธอจงฟ้อนรำในที่นี้ ดังนี้แล้ว ให้การคำนับบ้าง ประพฤติ<br>
  ไม่เหมาะสมต่าง ๆ บ้าง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงประพฤติไม่เหมาะสม รูปใด<br>
  ประพฤติ ต้องอาบัติทุกกฏ</p>
<p> เรื่องโลหะ<br>
  สมัยนั้น เมื่อท่านพระอุรุเวลกัสสปะบวชแล้ว เครื่องใช้โลหะ เครื่องใช้ไม้ เครื่องใช้<br>
  ดินจำนวนมากเกิดขึ้นแก่สงฆ์ ครั้งนั้น ภิกษุทั้งหลายได้มีปรึกษากันดังนี้ว่า พระผู้<br>
  มีพระภาคทรงอนุญาตเครื่องใช้โลหะหรือไม่ได้ทรงอนุญาต ทรงอนุญาตเครื่องใช้ไม้หรือ<br>
  ไม่ได้ทรงอนุญาต ทรงอนุญาตเครื่องใช้ดินหรือไม่ได้ทรงอนุญาต จึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ แล้ว<br>
  รับสั่งกับภิกษุทั้งหลายว่า ภิกษุทั้งหลาย เราอนุญาตเครื่องใช้โลหะทุกชนิด เว้นเครื่อง<br>
  ประหาร อนุญาตเครื่องใช้ไม้ทุกชนิดเว้นเก้าอี้นอน บัลลังก์(แท่นนั่ง) บาตรไม้
  เขียงเท้า<br>
  (รองเท้าไม้) อนุญาตเครื่องใช้ดินทุกชนิด ยกเว้นเครื่องใช้เช็ดเท้า กุฎีดินเผา
  </p>
<p> ขุททกวัตถุขันธกะที่ ๕ จบ</p>
<p> รวมเรื่องที่มีในขุททกวัตถุขันธกะ<br>
  พระฉัพพัคคีย์สรงน้ำขัดสีกายกับต้นไม้<br>
  สรงน้ำขัดสีกายกับเสา สรงน้ำขัดสีกายกับฝา<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๐ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  สรงน้ำในที่ไม่สมควร ใช้มือทำด้วยไม้หอมถูกายสรงน้ำ<br>
  ใช้เชือกชุบจุรณศิลาสีเหมือนพลอยแดงถูกายสรงน้ำ<br>
  ทำบริกรรมให้แก่กันและกัน<br>
  ใช้ไม้บังเวียนจักเป็นฟันมังกรถูกายสรงน้ำ<br>
  ภิกษุเป็นหิด ภิกษุทุพพลภาพเพราะชรา<br>
  ทรงอนุญาตให้ใช้ฝ่ามือถูหลัง<br>
  พระฉัพพัคคีย์ใช้เครื่องประดับชนิดต่าง ๆ คือ เครื่องประดับหู<br>
  สร้อยสังวาล สร้อยคอ เครื่องประดับเอว วลัย สร้อยตาบ<br>
  เครื่องประดับข้อมือ แหวนสวมนิ้วมือ<br>
  พระฉัพพัคคีย์ไว้ผมยาว ใช้แปรงหวีผม<br>
  ใช้หวีหวีผม เสยผม ใช้น้ำมันผสมขี้ผึ้งเสยผม<br>
  ใช้น้ำมันผสมน้ำเสยผม ส่องเงาหน้าที่คันฉ่อง ในภาชนะใส่น้ำ<br>
  ภิกษุเป็นแผลที่หน้า ทรงอนุญาตให้ตรวจดูรอยแผลที่คันฉ่องหรือ<br>
  ที่ภาชนะใส่น้ำได้ พระฉัพพัคคีย์ทาหน้า ถูหน้า ผัดหน้า เจิมหน้า<br>
  ย้อมตัว ย้อมหน้า ย้อมทั้งหน้าทั้งตัว ภิกษุอาพาธเป็นโรคตา<br>
  ทรงอนุญาตให้ทาหน้าได้ พระฉัพพัคคีย์ดูมหรสพ<br>
  สวดธรรมด้วยเสียงขับยาว ทรงอนุยาตให้สวดสรภัญญะ<br>
  พระฉัพพัคคีย์ใช้ผ้าขนสัตว์ พระฉัพพัคคีย์ฉันมะม่วง<br>
  สมาคมหนึ่งถวายชิ้นมะม่วง ทรงอนุญาตให้ผลไม้<br>
  ที่สมควรแก่สมณะ ภิกษุรูปหนึ่งถูกงูกัดเพราะไม่เจริญเมตตา<br>
  ภิกษุตัดองคชาตของตน เศรษฐีถวายบาตรไม้จันทน์<br>
  พระฉัพพัคคีย์ใช้บาตรชนิดต่าง ๆ ใช้เชิงรองบาตรชนิดต่าง ๆ<br>
  เช่นเชิงรองบาตรทอง ใช้เชิงรองบาตรสวยงาม<br>
  ภิกษุบางพวกเก็บบาตรไว้ทั้งที่ยังไม่แห้ง ทำให้บาตรเหม็นอับ<br>
  เอาบาตรผึ่งแดดทั้งที่ยังมีน้ำ บาตรมีกลิ่นเหม็น<br>
  ภิกษุบางพวกวางบาตรไว้ในที่ร้อน ผิวบาตรเสีย<br>
  วางบาตรในที่ไม่มีเชิงรอง วางบาตรไว้ที่ตั่งไม้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๑ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  วางบาตรไว้ที่ริมตั่งไม้ บาตรกลิ้งตกแตก<br>
  วางบาตรไว้ที่พื้นดิน ทรงอนุญาตหญ้ารอง ปลวกกัดหญ้า<br>
  ทรงอนุญาตท่อนผ้ารอง ทรงอนุญาตชั้นวาง<br>
  ทรงอนุญาตหม้อปากกว้างเก็บบาตร<br>
  ทรงอนุญาตถลกบาตร ทรงอนุญาตสายโยกด้ายถัก<br>
  ทรงห้ามแขวนบาตรไว้ที่เดือยข้างฝา ทรงห้ามเก็บบาตรไว้บนเตียง<br>
  บนตั่ง บนตัก บนกลด ภิกษุถือบาตรอยู่ในมือไม่พึงผลักประตู<br>
  ไม่พึงใช้กระโหลกน้ำเต้าแทนบาตร ไม่พึงใช้หม้อกระเบื้องแทนบาตร<br>
  ไม่พึงใช้กระโหลกผีแทนบาตร ไม่พึงใช้กระโถนแทนบาตร<br>
  ภิกษุรูปหนึ่งใช้มือฉีกผ้าเย็บจีวร มีดมีด้ามเกิดขึ้นแก่สงฆ์<br>
  ทรงห้ามใช้มีดด้ามทอง ภิกษุทั้งหลายใช้ขนไก่และไม้กลัดเย็บจีวร<br>
  ทรงอนุญาตกล่องเข็ม แป้งข้าวหมาก ผงขมิ้น ฝุ่นศิลา ขี้ผึ้ง<br>
  ผ้ามัดขี้ผึ้งเพื่อไม่ให้เข็มมีสนิมขึ้น<br>
  ภิกษุทั้งหลายเย็บจีวรโดยขึงกับหลักทำให้มุมจีวรเสีย<br>
  ทรงอนุญาตให้ผูกไม้สะดึง ทรงห้ามขึงไม้สะดึงในที่ไม่เรียบ<br>
  ทรงห้ามขึงไม้สะดึงที่พื้นดิน ขอบไม้สะดึงชำรุด ไม้สะดึงไม่พอ<br>
  ทรงอนุญาตให้ทำหมายระยะ ทรงอนุญาตเส้นบรรทัด<br>
  ภิกษุทั้งหลายไม่ล้างเท้าเหยียบไม้สะดึง เท้าเปียกเหยียบไม้สะดึง<br>
  สวมรองเท้าเหยียบไม้สะดึง ภิกษุทั้งหลายเย็บจีวร<br>
  โดยใช้นิ้วมือรับเข็ม ทรงอนุญาตปลอกสวมนิ้วมือ<br>
  ทรงอนุญาตกล่องสำหรับเก็บเครื่องเย็บผ้า<br>
  ทรงอนุญาตถุงเก็บปลอกสวมนิ้วมือ<br>
  ทรงอนุญาตสายโยกด้ายถัก<br>
  ภิกษุทั้งหลายเย็บจีวรในที่แจ้ง โรงสะดึงมีพื้นที่ต่ำ<br>
  ดินที่ถมพังทะลาย ภิกษุทั้งหลายขึ้นลงลำบาก<br>
  ผงหญ้าตกเกลื่อนที่โรงสะดึง<br>
  ทรงอนุญาตให้ฉาบทั้งภายในภายนอก ทำให้มีสีขาว<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๒ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  สีดำ สีเหลือง เขียนลวดลายดอกไม้<br>
  เขียนลวดลายเถาวัลย์ จักเป็นฟันมังกร<br>
  เขียนลวดลายดอกจอก ราวจีวร สายระเดียง<br>
  ภิกษุทั้งหลายทิ้งไม้สะดึงหลีกไป ไม้สะดึงหัก ไม้สะดึงคลี่ออก<br>
  ภิกษุทั้งหลายเก็บไม้สะดึงไว้ที่ฝากุฎี<br>
  ภิกษุทั้งหลายเก็บเข็มมีดไว้ในบาตร<br>
  ทรงอนุญาตะถุงเก็บเครื่องยา ทรงอนุญาตสายโยกด้ายถัก<br>
  ภิกษุผูกรองเท้าไว้กับประคตเอว ทรงอนุญาตถุงเก็บรองเท้า<br>
  สายโยกด้ายถัก น้ำในระหว่างทางเป็นอกัปปิยะ<br>
  ทรงอนุญาตผ้ากรองน้ำ กระบอกกรองน้ำ<br>
  ภิกษุ ๒ รูปเดินทางไปกรุงเวสาลี<br>
  ทรงอนุญาตผ้ากรองน้ำมีขอบ<br>
  ทรงอนุญาตให้ลาดผ้าลงบนน้ำ ทรงอนุญาตกุฎีกันยุง<br>
  ภิกษุทั้งหลายมีอาพาธมากเพราะฉันอาหารประณีต<br>
  หมอชีวกจึงทูลขออนุญาตสร้างที่จงกรมและเรือนไฟ<br>
  ภิกษุทั้งหลายจงกรมในที่ขรุขระเท้าเจ็บ<br>
  ที่จงกรมมีพื้นที่ต่ำ ทรงอนุญาตก่อคันกั้นดินที่ถม ๓ ชนิด<br>
  ภิกษุทั้งหลายขึ้นลงลำบาก<br>
  ทรงอนุญาตบันไดและราวสำหรับยึด<br>
  ภิกษุทั้งหลายจงกรมในที่แจ้ง ผงหญ้าตกเกลื่อนที่โรงจงกรม<br>
  ทรงอนุญาตให้ฉาบทั้งภายในทั้งภายนอก ทำให้มีสีขาว<br>
  สีดำ สีเหลือง เขียนลวดลายดอกไม้ เขียนลวดลายเถาวัลย์<br>
  จักเป็นฟันมังกร เขียนลวดลายดอกจอก ราวจีวร สายระเดียง<br>
  ทรงอนุญาตให้ถมพื้นที่เรือนไฟให้สูง ดินที่ถมพังทะลาย<br>
  ทรงอนุญาตบันได ราวบันได ทรงอนุญาตบานประตู<br>
  กรอบเช็ดหน้า รูครกที่รับเดือยประตู<br>
  ห่วงข้างบน สายยู ไม้หัวลิง กลอน ลิ่ม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๓ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ช่องดาล ช่องสำหรับชัก เชือกสำหรับชัก<br>
  ทรงอนุญาตให้ฉาบฝาเรือนไฟรอบ ๆ ทรงอนุญาตช่องระบายควัน<br>
  ภิกษุทั้งหลายตั้งเตาไฟไว้กลางเรือนไฟ<br>
  ทรงอนุญาตดินทาหน้า รางละลายดิน ดินมีกลิ่นเหม็น<br>
  ไฟแผดเผากาย ทรงอนุญาตที่ใส่น้ำ ขันตักน้ำ<br>
  เรือนไฟไม่อบเหงื่อ เรือนไฟมีพื้นลื่น<br>
  ทรงอนุญาตให้ชำระล้าง ทรงอนุญาตให้ทำท่อระบายน้ำ<br>
  ทรงอนุญาตตั่งรองนั่งในเรือนไฟ ทรงอนุญาตให้ทำซุ้ม<br>
  ทรงอนุญาตให้โรยกรวดแร่ ทรงอนุญาตให้วางศิลาเรียบ<br>
  ทรงอนุญาตท่อระบายน้ำ<br>
  ภิกษุทั้งหลายเปลือยกายไหว้กัน<br>
  ภิกษุทั้งหลายวางจีวรไว้บนพื้นดิน ฝนตกจีวรเปียก<br>
  ทรงอนุญาตเครื่องกำบัง ๓ ชนิด<br>
  ทรงอนุญาตบ่อน้ำในเรือนไฟ ขอบบ่อน้ำทรุด บ่อน้ำมีพื้นที่ต่ำ<br>
  ภิกษุทั้งหลายใช้ประคดเอวและเถาวัลย์ผูกภาชนะตักน้ำ<br>
  ทรงอนุญาตคันโพง ระหัดมือ ระหัดจักร<br>
  ภาชนะตักน้ำทั้งหลายแตก<br>
  ทรงอนุญาตถังตักน้ำโลหะ ถังไม้และถังหนัง<br>
  ทรงอนุญาตศาลาบ่อน้ำ ผงหญ้าตกเกลื่อนในศาลาบ่อน้ำ<br>
  ทรงอนุญาตฝาปิดบ่อน้ำ ทรงอนุญาตรางน้ำ<br>
  ทรงอนุญาตรางระบายน้ำ ทรงอนุญาตกำแพงกั้น<br>
  บ่อน้ำลื่น ทรงอนุญาตท่อระบายน้ำ<br>
  ภิกษุทั้งหลายมีเนื้อตัวเปียกชุ่มเย็น ทรงอนุญาตสระโบกขรณี<br>
  น้ำในสระโบกขรณีเก่า ทรงอนุญาตเรือนไฟมีปั้นลม<br>
  พระฉัพพัคคีย์อยู่ปราศผ้าปูนั่ง ๔ เดือน<br>
  พระฉัพพัคคีย์นอนบนที่นอนโรยด้วยดอกไม้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๔ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ทรงอนุญาตให้รับประเคนดอกไม้ของหอม<br>
  ทรงอนุญาตสันถัตขนเจียมไม่ต้องอธิษฐาน<br>
  พระฉัพพัคคีย์ฉันอาหารโตก ทรงอนุญาตเชิงบาตร<br>
  พระฉัพพัคคีย์ฉันอาหารในภาชะเดียวกัน นอนเตียงเดียวกัน<br>
  เจ้าวัฑฒลิจฉวีสใส่ความพระทัพพะ<br>
  โพธิราชกุมารทูลนิมนต์พระผู้มีพระภาคมารับภัตตาหาร<br>
  ที่ปราสาทใหม่ พระผู้มีพระภาคไม่ทรงเหยียบผ้าขาว<br>
  นางวิสาขามิคารมาตานำหม้อน้ำปุ่มไม้ที่เช็ดเท้า<br>
  และไม้กวาดเข้าไปถวาย ทรงอนุญาตที่เช็ดเท้าศิลา<br>
  กรวด ศิลาฟองน้ำ ทรงอนุญาตพัดโบก พัดใบตาล<br>
  แส้ปัดยุง แส้จามรี พระฉัพพัคคีย์กั้นร่มเดินเที่ยว<br>
  ภิกษุรูปหนึ่งเป็นไข้ขาดร่มแล้วไม่มีความผาสุก<br>
  พระผู้มีพระภาคจึงทรงอนุญาตให้ใช้ร่มได้<br>
  กางร่มในเขตวัดได้ รวมเป็น ๓ เรื่อง<br>
  ทรงอนุญาตสิกกาสมมติ<br>
  ภิกษุรูปหนึ่งมีนิสัยเคี้ยวเอื้อง สมาคมหนึ่งจัดสังฆภัต<br>
  ทำเมล็ดข้าวตกเกลื่อน<br>
  ภิกษุรูปหนึ่งไว้เล็บยาว ภิกษุทั้งหลายใช้เล็บตัดเล็บ<br>
  นิ้วมือเจ็บ ตัดเล็บจนเลือดออก ทรงอนุญาตให้ตัดเล็บ<br>
  เสมอเนื้อ<br>
  พระฉัพพัคคีย์ขัดเล็บทั้ง ๒๐ เล็บ ภิกษุทั้งหลายไว้ผมยาว<br>
  ทรงอนุญาตมีดโกน หินลับมีด ปลอกมีด ผ้าพันมีด<br>
  เครื่องใช้โกน พระฉัพพัคคีย์แต่งหนวด ปล่อยหนวดไว้ยาว<br>
  ไว้เครายาว แต่งหนวดเป็นรูปสี่เหลี่ยม แต่งขนหน้าอก<br>
  แต่งขนหน้าท้อง แต่งหนวดเป็นเขี้ยวโง้ง โกนขนในที่แคบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๕ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ภิกษุอาพาธอนุญาตให้โกนขนในที่แคบได้<br>
  ทรงอนุญาตใช้กรรไกรตัดผม ในกรณีที่ศีรษะเป็นแผล<br>
  ทรงห้ามไว้ขนจมูกยาว ทรงห้ามใช้ก้อนกรวดถอนขนจมูก<br>
  ทรงห้ามใช้กันและกันถอนผมหงอก<br>
  ทรงอนุญาตไม้แคะหูในกรณีที่ขี้หูอุดช่องหู<br>
  พวกภิกษุฉัพพัคคีย์สะสมโลหะ ทรงอนุญาตยาตา<br>
  ทรงห้ามนั่งรัดเข่า ทรงอนุญาตผ้ารัดเข่า<br>
  ทรงอนุญาตด้ายพันและไม้สลักทอ ทรงอนุญาตประคดเอว<br>
  ทรงห้ามใช้ประคดเอวชนิดต่าง ๆ คือ ประคดถักเชือก<br>
  ถักเป็นหัวงูน้ำ กลมคล้ายเกลียวเชือก คล้ายสังวาล<br>
  ทรงอนุญาตประคดแผ่นผ้า ประคดไส้สุกร<br>
  ชายประคดเอวลุ่ย ทรงอนุญาตให้เย็บทบถักเป็นห่วง<br>
  ปลายห่วงประคตลุ่ย ทรงอนุญาตลูกถวิน<br>
  ทรงอนุญาตลูกดุม ภิกษุฉัพพัคคีย์ใช้ลูกดุมชนิดต่าง ๆ<br>
  ภิกษุทั้งหลายติดแผ่นผ้ารองลูกดุมและรังดุมที่ชายจีวร<br>
  ทรงอนุญาตให้ติดแผ่นผ้าลึกเข้าไป<br>
  พวกภิกษุฉัพพัคคีย์นุ่งผ้าอย่างคฤหัสถ์<br>
  คือ นุ่งปล่อยชายเหมือนงวงช้าง เหมือนหางปลา<br>
  ปล่อยชายเป็นสี่แฉก ปล่อยชายคล้ายก้านตาล<br>
  นุ่งยกกลีบตั้งร้อย พวกภิกษุฉัพพัคคีย์ห่มผ้าอย่างคฤหัสถ์<br>
  นุ่งผ้าโจงกระเบน พวกภิกษุฉัพพัคคีย์หาบของ<br>
  ทรงอนุญาตให้คอนหามเป็นต้นได้<br>
  พวกภิกษุฉัพพัคคีย์ใช้ไม้ชำระฟันตีสามเณร<br>
  ไม้ชำระฟันติดลำคอ พวกภิกษุฉัพพัคคีย์จุดไฟเผากองหญ้า<br>
  ทรงอนุญาตให้จุดไฟต้านไฟป่าที่กำลังไหม้<br>
  พวกภิกษุฉัพพัคคีย์ขึ้นต้นไม้ ภิกษุรูปหนึ่งถูกช้างไล่<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๖ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ภิกษุเมฏฐะและโกกุฏฐะทูลขอยกพระพุทธพจน์<br>
  ขึ้นเป็นภาษาสันสกฤต<br>
  พวกภิกษุฉัพพัคคีย์เรียนสอนโลกายัต<br>
  พวกภิกษุฉัพพัคคีย์เรียนดิรัจฉานวิชา<br>
  เมื่อมีการจาม ไม่ควรกล่าวคำให้พร<br>
  ทรงอนุญาตให้พรตอบเพื่อความเป็นสิริมงคล<br>
  ทรงห้ามฉันกระเทียมเมื่อเข้าสมาคม<br>
  พระสารีบุตรอาพาธเป็นลมเสียดท้อง<br>
  ทรงอนุญาตให้ฉันกระเทียมได้<br>
  อารามสกปรกมีกลิ่นเหม็น นั่งปัสสาวะไม่สะดวก<br>
  ทรงอนุญาตฐานวางเท้าถ่ายปัสสาวะ<br>
  ที่ปัสสาวะเปิดเผยภิกษุทั้งหลายละอาย<br>
  ทรงอนุญาติรั้วไม้ หม้อปัสสาวะไม่มีฝาปิดส่งกลิ่นเหม็น<br>
  ภิกษุทั้งหลายถ่ายอุจจาระลงที่นั้น ๆ อารามมีกลิ่นเหม็น<br>
  ขอบปากหลุมถ่ายอุจจาระพัง<br>
  ทรงอนุญาตให้ถมพื้นให้สูง ทรงอนุญาตให้ก่อคันกั้น<br>
  ทรงอนุญาตบันได ราวยึด<br>
  ภิกษุทั้งหลายนั่งถ่ายอุจจาระที่ริมหลุดพลัดตกลงไป<br>
  นั่งถ่ายไม่สะดวก ทรงอนุญาตฐานวางเท้าถ่าย<br>
  ถ่ายปัสสาวะออกไปข้างนอก<br>
  ทรงอนุญาตรางรองปัสสาวะไม้ชำระ<br>
  ตะกร้าที่ใส่ไม้ หลุมอุจจาระไม่ได้ปิดฝา<br>
  ทรงอนุญาตฝาปิด<br>
  ทรงอนุญาตวัจกุฎี บานประตู กรอบเช็ดหน้า<br>
  รูครกที่รับเดือยประตู ห่วงข้างบนสายยู ไม้หัวลิง<br>
  กลอน ลิ่ม ช่องดาล ช่องสำหรับชัก เชือกสำหรับชัก<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๗ }</span></p><hr><p>
  พระวินัยปืฎก จูฬวรรค [๕. ขุททกวัตถุ ขันธกะ] รวมเรื่องที่มีในขุททกวัตถุขันธกะ<br>
  ผงหญ้าตกเกลื่อน ทรงอนุญาตให้ฉาบด้วยดิน<br>
  ทั้งภายในทั้งภายนอก ทำให้มีสีขาว สีดำ สีเหลือง<br>
  สียางไม้ เขียนลวดลายดอกไม้ เขียนลวดลายเถาวัลย์<br>
  จักเป็นฟันมังกร เขียนลวดลายดอกจอก<br>
  ราวจีวร สายระเดียง<br>
  ภิกษุรูปหนึ่งทุพพลภาพเพราะชราถ่ายอุจจาระลุกขึ้นแล้วล้มลง<br>
  ทรงอนุญาตให้ล้อมรั้ว ทรงอนุญาตซุ้มประตูวัจกุฎี<br>
  ทรงอนุญาตให้โรยกรวดแร่ ทรงอนุญาตให้วางศิลาเลียบ<br>
  มีน้ำขัง ก็ทรงอนุญาตท่อระบายน้ำ<br>
  ทรงอนุญาตหม้ออุจจาระ ขันตักน้ำ<br>
  ภิกษุทั้งหลายนั่งถ่ายไม่สะดวก<br>
  ฐานที่นั่งถ่ายอุจจาระเปิดเผย ภิกษุทั้งหลายละอาย<br>
  ทรงอนุญาตฝาปิด<br>
  พวกภิกษุฉัพพัคคีย์ประพฤติไม่เหมาะสม<br>
  เรื่องทรงอนุญาตเครื่องใช้โลหะ เว้นเครื่องประหาร<br>
  ทรงอนุญาตเครื่องใช้ไม้ เว้นเก้าอี้นอน บัลลังก์<br>
  บาตรและเขียงเท้า ทรงอนุญาตเครื่องใช้ดิน<br>
  เว้นเครื่องใช้เช็ดเท้าและกุฎีดินเผา<br>
  นักวินัยพึงทราบนิเทศแห่งวัตถุที่เหมือนกันข้างต้นว่า ย่อไว้ในอุททาน<br>
  เรื่องในขุททกวัตถุขันธกะ ที่แสดงไว้ ๑๑๐ เรื่อง<br>
  พระวินัยธรผู้ศึกษาดีแล้ว หวังเกื้อกูล มีศีลเป็นที่รัก<br>
  มีปัญญาดุจประทีป เป็นพหูสูต ผู้ควรเคารพกราบไหว้<br>
  จะเป็นผู้สืบต่อพระสัทธรรม<br>
  และอนุเคราะห์เหล่าสพรหมจารี ผู้มีศีลดีงาม<br>
  <br>
  ขุททกวัตถุขันธกะ จบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ๖. เสนาสนขันธกะ</p>
<p> ๑. ปฐมภาณวาร</p>
<p> วิหารานุชานนะ<br>
  ว่าด้วยทรงอนุญาตวิหาร</p>
<p> เรื่องเศรษฐีชาวกรุงราชคฤห์ขออนุญาตสร้างวิหาร<br>
  [๒๙๔] สมัยนั้น พระผู้มีพระภาคพุทธเจ้าประทับอยู่ ณ พระเวฬุวัน สถานที่<br>
  ให้เหยื่อกระแต เขตกรุงราชคฤห์ ครั้งนั้น พระผู้มีพระภาคยังไม่ได้ทรงบัญญัติ(ยัง<br>
  ไม่ทรงอนุญาต)เสนาสนะแก่ภิกษุทั้งหลาย และภิกษุเหล่านั้นอยู่ในที่นั้น ๆ คือ ป่า<br>
  โคนไม้ ภูเขา ซอกเขา ถ้ำ ป่าช้า ป่าชัฏ ที่แจ้ง ลอมฟาง<br>
  เวลาเช้าตรู่ ภิกษุเหล่านั้นเดินออกมาจากที่นั้น ๆ คือ จากป่า โคนไม้ ภูเขา<br>
  ซอกเขา ถ้ำ ป่าช้า ป่าชัฏ ที่แจ้ง ลอมฟาง ทอดสายตาลงต่ำ มีการก้าวไป การ<br>
  ถอยหลัง การมองดู การเหลียวดู การคู้แขน การเหยียดแขนน่าเลื่อมใส เป็นผู้<br>
  สมบูรณ์ด้วยอิริยาบถ<br>
  ครั้งนั้น เศรษฐีชาวกรุงราชคฤห์ไปสวนแต่เช้าตรู่ ได้แลเห็นภิกษุเหล่านั้นเดิน<br>
  ออกจากที่นั้น ๆ คือ จากป่า โคนไม้ ภูเขา ซอกเขา ถ้ำ ป่าช้า ป่าชัฏ ที่แจ้ง<br>
  ลอมฟาง ทอดสายตาลงต่ำ มีการก้าวไป การถอยหลัง การมองดู การเหลียวดู<br>
  การคู้แขน การเหยียดแขนน่าเลื่อมใส เป็นผู้สมบูรณ์ด้วยอิริยาบถ ครั้นเห็นแล้ว<br>
  เศรษฐีชาวกรุงราชคฤห์นั้นก็มีจิตเลื่อมใส<br>
  ลำดับนั้น เศรษฐีชาวกรุงราชคฤห์ได้เข้าไปหาภิกษุเหล่านั้น ครั้นแล้วจึงได้<br>
  กล่าวกับภิกษุเหล่านั้นดังนี้ว่า ถ้ากระผมจะ ให้สร้างวิหาร พระคุณเจ้าจะอยู่ในวิหาร<br>
  ของกระผมหรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๘๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ภิกษุทั้งหลายตอบว่า คหบดี พระผู้มีพระภาคยังไม่ได้ทรงอนุญาตวิหาร<br>
  เศรษฐีกล่าวว่า ถ้าเช่นนั้น พระคุณเจ้าจงทูลถามพระผู้มีพระภาคแล้วแจ้งให้<br>
  กระผมทราบ<br>
  ภิกษุเหล่านั้นรับคำของเศรษฐีชาวกรุงราชคฤห์แล้วเข้าไปเฝ้าพระผู้มีพระภาค<br>
  ถึงที่ประทับ ครั้นแล้ว ถวายอภิวาทพระผู้มีพระภาค นั่ง ณ ที่สมควร ได้กราบทูล<br>
  พระผู้มีพระภาคดังนี้ว่า เศรษฐีชาวกรุงราชคฤห์ต้องการจะให้สร้างวิหารถวาย<br>
  ข้าพระพุทธเจ้าทั้งหลายจะพึงปฏิบัติอย่างไร พระพุทธเจ้าข้า</p>
<p> ทรงอนุญาตเสนาสนะ ๕ ชนิด<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ รับสั่ง<br>
  กับภิกษุทั้งหลายว่า ภิกษุทั้งหลาย เราอนุญาตเสนาสนะ ๕ ชนิด คือ วิหาร เรือน<br>
  มุงแถบเดียว ปราสาท เรือนโล้น ถ้ำ<br>
  ต่อมา ภิกษุเหล่านั้นเข้าไปหาเศรษฐีชาวกรุงราชคฤห์ถึงที่อยู่ ครั้นแล้วได้กล่าว<br>
  กับเศรษฐีชาวกรุงราชคฤห์ดังนี้ว่า ท่านคหบดี พระผู้มีพระภาคทรงอนุญาตวิหาร๑แล้ว<br>
  บัดนี้ ท่านกำหนดกาลอันควรเถิด<br>
  ลำดับนั้น เศรษฐีชาวกรุงราชคฤห์ให้สร้างวิหาร ๖๐ หลัง โดยใช้เวลาแค่เพียง<br>
  วันเดียว ครั้นให้สร้างเสร็จแล้วจึงเข้าไปเฝ้าพระผู้มีพระภาคถึงที่ประทับ ครั้นถึงแล้ว<br>
  ได้ถวายอภิวาทแล้วนั่ง ณ ที่สมควร เศรษฐีชาวกรุงราชคฤห์ผู้นั่ง ณ ที่สมควร ได้<br>
  กราบทูลพระผู้มีพระภาคดังนี้ว่า ขอพระผู้มีพระภาคกับภิกษุสงฆ์จงรับนิมนต์ ฉัน<br>
  ภัตตาหารของข้าพระพุทธเจ้า เพื่อเจริญกุศลในวันพรุ่งนี้เถิด พระพุทธเจ้าข้า<br>
  พระผู้มีพระภาคทรงรับนิมนต์โดยดุษณีภาพ<br>
  ครั้งนั้น เศรษฐีชาวกรุงราชคฤห์ทราบว่าพระผู้มีพระภาคทรงรับนิมนต์แล้ว จึง<br>
  ลุกจากอาสนะถวายอภิวาทพระผู้มีพระภาค กระทำประทักษิณแล้วทูลลาจากไป<br><br>เชิงอรรถ :<br>
  ๑ วิหาร หมายถึงเสนาสนะที่อยู่อาศัย (ดู วิ.อ. ๓/๒๙๔/๓๑๙,๓๒๑/๓๔๓, สารตฺถ.ฏีกา
  ๓/๒๙๔/๔๖๗)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๐ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ครั้งผ่านราตรีนั้นไป เศรษฐีชาวกรุงราชคฤห์ให้จัดเตรียมของเคี้ยวของฉันอัน<br>
  ประณีต แล้วให้คนไปกราบทูลภัตกาลพระผู้มีพระภาคว่า ถึงเวลาแล้ว พระพุทธเจ้าข้า<br>
  ภัตตาหารเสร็จแล้ว</p>
<p> เศรษฐีชาวกรุงราชคฤห์ถวายวิหาร<br>
  เวลาเช้าตรู่ พระผู้มีพระภาคทรงครองอันตรวาสก ทรงถือบาตรและจีวรเสด็จ<br>
  ไปนิเวศน์ของเศรษฐีชาวกรุงราชคฤห์ ประทับนั่งบนอาสนะที่เขาปูถวายพร้อมด้วย<br>
  ภิกษุสงฆ์ เศรษฐีชาวกรุงราชคฤห์ได้นำของเคี้ยวของฉันอันประณีตประเคนภิกษุสงฆ์<br>
  มีพระพุทธเจ้าเป็นประธานด้วยตนเอง กระทั่งพระผู้มีพระภาคเสวยเสร็จแล้ว ทรง<br>
  ห้ามภัตตาหารแล้วละพระหัตถ์จากบาตร จึงนั่งเฝ้าอยู่ ณ ที่สมควร ได้กราบทูล<br>
  ดังนี้ว่า ข้าพระพุทธเจ้าต้องการบุญ ต้องการสวรรค์จึงให้สร้างวิหาร ๖๐ หลังนี้ไว้<br>
  ข้าพระพุทธเจ้าจะปฏิบัติในวิหารเหล่านี้อย่างไรเล่า พระพุทธเจ้าข้า<br>
  พระผู้มีพระภาคตรัสว่า คหบดี ถ้าเช่นนั้น ท่านจงถวายวิหารเหล่านั้นแก่สงฆ์<br>
  ในทิศทั้ง ๔ ผู้มาแล้วและยังไม่มา<br>
  เศรษฐีทูลรับพระพุทธดำรัสแล้วได้จัดถวายวิหาร ๖๐ หลังแก่สงฆ์จากทิศทั้ง<br>
  ๔ ผู้มาแล้วและยังไม่มา</p>
<p> คาถาอนุโมทนาผู้ถวายวิหาร<br>
  [๒๙๕] ลำดับนั้น พระผู้มีพระภาคทรงอนุโมทนาเศรษฐีชาวกรุงราชคฤห์ด้วย<br>
  พระคาถาเหล่านี้ว่า<br>
  วิหารย่อมป้องกันความหนาวร้อนและสัตว์ร้าย<br>
  นอกจากนั้น ยังป้องกันงู ยุงและฝนในคราวหนาวเย็น<br>
  นอกจากนั้น ยังป้องกันลมและแดดอันร้อนจัดที่เกิดขึ้น<br>
  การถวายวิหารแก่สงฆ์ เพื่อหลีกเร้นอยู่ เพื่อความสุข<br>
  เพื่อเพ่งพินิจ และเพื่อเห็นแจ้ง<br>
  พระพุทธเจ้าทั้งหลายทรงสรรเสริญว่าเป็นทานอันเลิศ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๑ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  เพราะฉะนั้น ผู้ฉลาดเมื่อเห็นประโยชน์ของตน<br>
  พึงสร้างวิหารอันรื่นรมย์ถวายภิกษุผู้พหูสูตให้อยู่ในที่นี้เถิด<br>
  อีกประการหนึ่ง ผู้เป็นบัณฑิตมีจิตเลื่อมใสในภิกษุพหูสูต<br>
  ผู้ปฏิบัติตรง พึงถวายข้าว น้ำ ผ้า<br>
  และเสนาสนะอันควรแก่ท่านเหล่านั้น<br>
  ท่านเหล่านั้นย่อมแสดงธรรมอันเป็นเหตุบรรเทาสรรพทุกข์แก่เขา<br>
  ซึ่งเมื่อเขารู้ทั่วถึงแล้วจะเป็นผู้ไม่มีอาสวะปรินิพพานได้ในชาตินี้<br>
  ครั้นพระผู้มีพระภาคทรงอนุโมทนาเศรษฐีชาวกรุงราชคฤห์ด้วยพระคาถาเหล่านี้<br>
  เสร็จแล้ว ทรงลุกจากอาสนะเสด็จกลับ</p>
<p> เรื่องบานประตู<br>
  [๒๙๖] คนทั้งหลายได้ทราบข่าวว่า พระผู้มีพระภาคทรงอนุญาตวิหาร จึง<br>
  พากันสร้างวิหารอย่างกระตือรือร้น วิหารเหล่านั้นไม่มีบานประตู งูบ้าง แมงป่องบ้าง<br>
  ตะขาบบ้างจึงเข้าไปได้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตบานประตู<br>
  ภิกษุทั้งหลายเจาะช่องฝา ใช้เถาวัลย์บ้าง เชือกบ้างผูกบานประตู หนูบ้าง<br>
  ปลวกบ้าง กัดเชือกที่ผูกไว้ บานประตูที่ถูกกัดตกลงมา<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกรอบเช็ดหน้า รูครกที่<br>
  รับเดือยประตู ห่วงข้างบน<br>
  บานประตูปิดได้ไม่สนิท ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๒ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตช่องสำหรับชัก เชือก<br>
  สำหรับชัก๑<br>
  บานประตูปิดไม่อยู่ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสายยู ไม้หัวลิง ลิ่ม<br>
  กลอน</p>
<p> เรื่องลูกดาล<br>
  สมัยนั้น ภิกษุทั้งหลายไม่สามารถปิดประตูได้ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตลูกดาล ๓ ชนิด คือ<br>
  ลูกดาลโลหะ ลูกดาลไม้ ลูกดาลเขาสัตว์<br>
  ใคร ๆ ก็เปิดเข้าไปได้ วิหารทั้งหลายคุ้มกันไม่ได้ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตลิ่มยนต์<br>
  สมัยนั้น วิหารที่มุงหญ้าทั้งหลายพอถึงฤดูหนาวก็หนาว ถึงฤดูร้อนก็ร้อน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้รื้อลงแล้วเอาดินโบกฉาบ<br>
  ทั้งภายในภายนอก</p>
<p> เรื่องบานหน้าต่าง<br>
  สมัยนั้น วิหารทั้งหลายยังไม่มีหน้าต่าง ทำให้เสียสายตา มีกลิ่นอับ ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br><br>เชิงอรรถ :<br>
  ๑ ช่องสำหรับชัก คือช่องที่สอดนิ้วมือเข้าไปแล้วจับบานประตูดึงปิดจนสนิท<br>
  เชือกสำหรับชัก คือเชือกที่สอดเข้าทางช่องประตูที่เจาะไว้ผูกสำหรับปิดประตู (สารตฺถ.ฏีกา
  ๓/๒๙๖/๔๗๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๓ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตหน้าต่าง ๓ ชนิด คือ<br>
  หน้าต่างมีลวดลายทำเป็นกะบัง(ชุกชี) หน้าต่างมีตาข่าย หน้าต่างมีลูกกรง<br>
  กระแตบ้าง ค้างคาวบ้างก็ยังเข้าไปที่ซอกหน้าต่างได้ ภิกษุทั้งหลายจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผืนผ้าเล็กสำหรับกั้น<br>
  หน้าต่าง<br>
  กระแตบ้าง ค้างคาวบ้างก็ยังเข้าไปทางช่องหน้าต่าง ภิกษุทั้งหลายจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตม่านหน้าต่าง<br>
  กระแตบ้าง ค้างคาวบ้างเข้าไปทางม่านหน้าต่าง ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตบานหน้าต่าง เครื่องอัด<br>
  บานหน้าต่าง</p>
<p> เรื่องเครื่องลาดตั่งไม้เตียงถักสาน<br>
  สมัยนั้น ภิกษุนอนบนพื้นดิน เนื้อตัวบ้าง จีวรบ้างเปื้อนฝุ่น ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้หญ้ารองนั่ง<br>
  หญ้าที่รองถูกหนูบ้าง ปลวกบ้างกัด ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งไม้<br>
  เมื่อนอนบนตั่งนั้น เนื้อตัวเจ็บ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงถักหรือเตียงสาน</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๔ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  มัญจปีฐาทิอนุชานนะ<br>
  ว่าด้วยทรงอนุญาตเตียงและตั่งเป็นต้น</p>
<p> เรื่องเตียงและตั่ง<br>
  [๒๙๗] สมัยนั้น เตียงมีแม่แคร่สอดเข้าในเท้าที่เขาทิ้งไว้ในป่าช้า เกิดขึ้นแก่<br>
  สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงชนิดมีแม่แคร่สอด<br>
  เข้าในเท้า<br>
  ตั่งมีแม่แคร่สอดเข้าในเท้าที่เขาทิ้งไว้ในป่าช้าเกิดขึ้นแก่สงฆ์ ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งมีแม่แคร่สอดเข้าในเท้า<br>
  สมัยนั้น เตียงมีแม่แคร่ติดกับเท้า ที่เขาทิ้งไว้ในป่าช้า เกิดขึ้นแก่สงฆ์ ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงชนิดมีแม่แคร่ติดกับ<br>
  เท้า<br>
  ตั่งชนิดมีแม่แคร่ติดกับเท้าที่เขาทิ้งไว้ในป่าช้าเกิดขึ้นแก่สงฆ์ ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งชนิดมีแม่แคร่ติดกับเท้า<br>
  สมัยนั้น เตียงมีเท้าดังก้ามปู ที่เขาทิ้งไว้ในป่าช้าเกิดขึ้นแก่สงฆ์ ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงชนิดมีเท้าดังก้ามปู<br>
  ตั่งมีเท้าดังก้ามปูที่เขาทิ้งไว้ในป่าช้าเกิดขึ้นแก่สงฆ์ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๕ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งชนิดมีเท้าดังก้ามปู<br>
  สมัยนั้น เตียงมีเท้าจดแม่แคร่ ที่เขาทิ้งไว้ในป่าช้า เกิดขึ้นแก่สงฆ์ ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงชนิดมีเท้าจดแม่แคร่<br>
  ตั่งมีเท้าจดแม่แคร่ ที่เขาทิ้งไว้ในป่าช้า เกิดขึ้นแก่สงฆ์ ภิกษุทั้งหลายจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งชนิดมีเท้าจดแม่แคร่</p>
<p> เรื่องม้านั่งชนิดต่าง ๆ<br>
  สมัยนั้น ม้านั่งสี่เหลี่ยม เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตม้านั่งสี่เหลี่ยม<br>
  ม้านั่งสี่เหลี่ยมสูง เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตม้านั่งสี่เหลี่ยมสูง<br>
  ม้านั่งสี่เหลี่ยมสูงมีพนัก ๓ ด้าน เกิดขึ้นแก่สงฆ์ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตม้านั่งสี่เหลี่ยมสูงมีพนัก<br>
  ๓ ด้าน<br>
  ม้านั่งสี่เหลี่ยมมีพนัก ๓ ด้านชนิดสูง เกิดขึ้นแก่สงฆ์ ภิกษุทั้งหลายจึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตม้านั่งสี่เหลี่ยมมีพนัก ๓<br>
  ด้านชนิดสูง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๖ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ตั่งหวาย เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งหวาย<br>
  ตั่งหุ้มด้วยผ้า เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งหุ้มด้วยผ้า<br>
  ตั่งขาทราย เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระ<br>
  ภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งขาทราย<br>
  ตั่งก้านมะขามป้อม เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระ<br>
  ผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งก้านมะขามป้อม<br>
  แผ่นกระดาน เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตแผ่นกระดาน<br>
  เก้าอี้เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเก้าอี้<br>
  ตั่งฟาง เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตตั่งฟาง</p>
<p> เรื่องห้ามนอนบนเตียงสูง<br>
  สมัยนั้น พวกภิกษุฉัพพัคคีย์นอนบนเตียงสูง คนทั้งหลายเดินเที่ยวชมวิหาร<br>
  เห็นจึงตำหนิ ประณาม โพนทะนาว่า เหมือนคฤหัสถ์ผู้บริโภคกาม<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๗ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงนอนบนเตียงสูง รูปใด<br>
  นอน ต้องอาบัติทุกกฏ</p>
<p> เรื่องไม้หนุนเท้าเตียง<br>
  สมัยนั้น ภิกษุรูปหนึ่งนอนบนเตียงต่ำ ถูกงูกัด ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้หนุนเท้าเตียง<br>
  สมัยนั้น พวกภิกษุฉัพพัคคีย์ใช้ไม้หนุนเท้าเตียงสูง สลักติดกับไม้หนุนเท้าเตียง<br>
  คนทั้งหลายเดินเที่ยวชมวิหารเห็นจึงตำหนิ ประณาม โพนทะนาว่า เหมือนคฤหัสถ์<br>
  ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุไม่พึงใช้ไม้หนุนเท้าเตียงสูง รูปใดใช้ ต้องอาบัติ<br>
  ทุกกฏ ภิกษุทั้งหลาย เราอนุญาตไม้หนุนเท้าเตียงสูง ๘ นิ้วเป็นอย่างมาก</p>
<p> เรื่องด้าย<br>
  สมัยนั้น ด้ายเกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้มีพระ<br>
  ภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ด้ายถักเตียง<br>
  ตัวแม่แคร่เปลืองด้ายมาก พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้เจาะตัวแม่แคร่แล้วถักเป็นตาหมากรุก<br>
  ท่อนผ้าผืนเล็ก ๆ เกิดขึ้นแก่สงฆ์ ภิกษุทั้งหลายจึงนำเรื่องนี้ไปกราบทูลพระผู้<br>
  มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทำเป็นผ้าปูพื้น</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ปุยนุ่นเกิดขึ้น ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้<br>
  สางนุ่นแล้วทำเป็นหมอน ปุยนุ่นมี ๓ ชนิด คือ นุ่นจากต้นไม้ นุ่นจากเถาวัลย์<br>
  นุ่นจากหญ้า</p>
<p> เรื่องหมอน<br>
  สมัยนั้น พวกภิกษุฉัพพัคคีย์ใช้หมอนยาวขนาดกึ่งกาย(ยาวครึ่งลำตัวคน)<br>
  คนทั้งหลายเดินเที่ยวชมวิหารเห็น จึงตำหนิ ประณาม โพนทนาว่า เหมือน<br>
  คฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงใช้หมอนยาวขนาดกึ่งกาย<br>
  รูปใดใช้ ต้องอาบัติทุกกฏ ภิกษุทั้งหลาย เราอนุญาตให้ทำหมอนพอเหมาะกับศีรษะ</p>
<p> เรื่องฟูก ๕ ชนิด<br>
  สมัยนั้น มีมหรสพบนยอดเขาในกรุงราชคฤห์ คนทั้งหลายจัดฟูก ๕ ชนิดไว้<br>
  สำหรับมหาอมาตย์ คือ ฟูกขนสัตว์ ฟูกผ้า ฟูกเปลือกไม้ ฟูกหญ้า ฟูกใบไม้<br>
  ครั้นมหรสพเลิกแล้ว เขาได้ถอดเอาปลอกฟูกไป ภิกษุทั้งหลายเห็นขนสัตว์ ท่อนผ้า<br>
  เปลือกไม้ หญ้าและใบไม้เป็นจำนวนมาก ที่เขาทิ้งไว้ในที่เล่นมหรสพ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตฟูก ๕ ชนิด คือ ฟูก<br>
  ขนสัตว์ ฟูกผ้า ฟูกเปลือกไม้ ฟูกหญ้า ฟูกใบไม้<br>
  สมัยนั้น ท่อนผ้าสำหรับใช้สอยประจำเสนาสนะเกิดขึ้นแก่สงฆ์ ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้หุ้มฟูก</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๙๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  เรื่องเตียงหุ้มด้วยฟูก<br>
  สมัยนั้น ภิกษุทั้งหลายปูฟูกเตียงลงบนตั่ง ปูฟูกตั่งลงบนเตียง ฟูกขาด ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงหุ้มด้วยฟูก ตั่งหุ้ม<br>
  ด้วยฟูก<br>
  ภิกษุปูลงไม่ได้ใช้ผ้ารองข้างล่าง ฟูกย้อยลงข้างล่าง ฯลฯ พระผู้มีพระภาครับ<br>
  สั่งว่า ภิกษุทั้งหลาย เราอนุญาตให้ใช้ผ้ารองปูพื้นแล้วหุ้มฟูก<br>
  โจรเลิกผ้าหุ้มฟูกลักเอาไป ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ใช้เขียนแต้ม<br>
  โจรก็ยังลักเอาไปอีก ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ทำตำหนิไว้<br>
  ถึงอย่างนั้นก็ยังลักเอาไปอีก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ตำหนิด้วยนิ้วมือไว้</p>
<p> เสตวัณณาทิอนุชานนะ<br>
  ว่าด้วยทรงอนุญาตสีขาวเป็นต้น<br>
  [๒๙๘] สมัยนั้น ที่อยู่อาศัยของพวกเดียรถีย์ มีสีขาว แต่พื้นทำเป็นสีดำ ทำ<br>
  ฝาเป็นสีเหลือง คนทั้งหลายประสงค์จะดูที่อยู่อาศัยจึงเดินทางไป<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตสีขาว สีดำ สีเหลืองใน<br>
  วิหาร<br>
  สมัยนั้น ฝาเนื้อหยาบ สีขาวจึงไม่เกาะติด ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๐ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่ดินปนแกลบแล้วใช้<br>
  เกรียงฉาบให้เรียบ ให้สีขาวเกาะติด<br>
  สีขาวก็ยังไม่ติดสนิท ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่ดินละเอียดแล้วใช้<br>
  เกรียงฉาบให้สีขาวเกาะติด<br>
  สีขาวก็ยังไม่ติดสนิท ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ใช้ยางไม้ แป้งเปียก<br>
  สมัยนั้น ฝาเนื้อหยาบ สีเหลืองจึงไม่เกาะติด ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่ดินปนแกลบแล้วใช้ <br>
  เกรียงฉาบให้สีเหลืองเกาะติด<br>
  สีเหลืองก็ยังไม่เกาะติด ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ใส่ดินปนรำแล้วใช้เกรียงฉาบให้สีเหลืองเกาะติด<br>
  สีเหลืองก็ยังไม่ติดสนิท ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่แป้งเมล็ดพันธุ์ผักกาด<br>
  ขี้ผึ้งเหลว<br>
  แป้งหนาเกินไปภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้ผ้าเช็ดออก<br>
  สมัยนั้น พื้นหยาบไป สีดำไม่เกาะติด ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๑ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่ดินปนแกลบแล้วใช้<br>
  เกรียงฉาบให้สีดำเกาะติด<br>
  สีดำก็ยังไม่ติดสนิท ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใส่ดินขุยใส้เดือนแล้วใช้<br>
  เกรียงฉาบให้สีดำเกาะติด<br>
  สีดำก็ยังไม่ติดสนิท ภิกษุทั้งหลายจึงนำเรื่องนี้ไปกราบทูลพระผู้มีพระภาคให้<br>
  ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตยางไม้ น้ำฝาด</p>
<p> ปฏิภาณจิตตปฏิกเขปะ<br>
  ว่าด้วยทรงห้ามภาพจิตรกรรมฝาผนัง</p>
<p> เรื่องทรงอนุญาตภาพดอกไม้<br>
  [๒๙๙] สมัยนั้น พวกภิกษุฉัพพัคคีย์ให้ช่างเขียนภาพจิตรกรรม คือ ภาพสตรี<br>
  ภาพบุรุษไว้ในวิหาร คนทั้งหลายเดินเที่ยวชมเห็นจึงตำหนิ ประณาม โพนทะนาว่า<br>
  เหมือนคฤหัสถ์ผู้บริโภคกาม<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงให้ช่างเขียนภาพจิตรกรรม<br>
  คือ ภาพสตรี ภาพบุรุษ รูปใดให้เขียน ต้องอาบัติทุกกฏ ภิกษุทั้งหลาย เราอนุญาต<br>
  ภาพลวดลายดอกไม้ ภาพลวดลายเถาวัลย์ ภาพลวดลายฟันมังกร ภาพลวดลาย<br>
  ดอกจอก</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๒ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  อิฏฐกาจยาทิอนุชานนะ<br>
  ว่าด้วยทรงอนุญาตให้ก่ออิฐเป็นต้น<br>
  เรื่องวิหารพื้นต่ำ<br>
  [๓๐๐] สมัยนั้น วิหารมีพื้นที่ต่ำ น้ำท่วม ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถมพื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วย<br>
  ไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด</p>
<p> เรื่องวิหารมีพื้นเป็นลานโล่ง<br>
  สมัยนั้น วิหารมีพื้นเป็นลานโล่ง๑ ภิกษุทั้งหลายละอายที่จะนอน ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตผ้าม่าน<br>
  ภิกษุทั้งหลายเลิกชายผ้าม่านมองดูกัน ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกั้นฝาครึ่งหนึ่ง<br><br>เชิงอรรถ :<br>
  ๑ คือมีพื้นที่มีลานเนื่องเป็นอันเดียวกับสถานที่มิใช่วิหาร มีผู้คนพลุกพล่าน
  (วิ.อ. ๓/๓๐๐/๓๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๓ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ภิกษุทั้งหลายก็ยังมองผ่านข้างบนฝานั้นได้ ภิกษุทั้งหลายจึงนำเรื่องนี้ไปกราบ<br>
  ทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตห้องภายใน ๓ ชนิด คือ<br>
  ห้องคล้ายเสลี่ยง ห้องคล้ายอุโมงค์ ห้องบนเรือนโล้น๑</p>
<p> เรื่องวิหารเล็ก<br>
  สมัยนั้น ภิกษุทั้งหลายกั้นห้องไว้ตรงกลางวิหารเล็ก ไม่มีบริเวณ ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้กั้นห้องไว้ด้านหนึ่งใน<br>
  วิหารเล็ก แต่กั้นห้องไว้ตรงกลางในวิหารใหญ่</p>
<p> เรื่องฝาวิหารชำรุด<br>
  สมัยนั้น เชิงฝาวิหารชำรุด ภิกษุทั้งหลายจึงนำเรื่องนี้ไปกราบทูลพระผู้มีพระภาค<br>
  ให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตกรอบเชิงฝา<br>
  ฝาผนังวิหารถูกฝนสาด ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตแผงกันสาด ฝาทำด้วยดินปนเถ้ากับมูลโค</p>
<p> เรื่องทรงอนุญาตเพดาน<br>
  สมัยนั้น งูตกจากหลังคามุงหญ้าลงมาที่คอภิกษุรูปหนึ่ง ภิกษุนั้นตกใจกลัว<br>
  ร้องเสียงลั่น ภิกษุทั้งหลายวิ่งเข้าไปถามว่า อาวุโส ท่านร้องทำไม<br>
  ภิกษุนั้นจึงบอกเรื่องนั้นให้ภิกษุทั้งหลายทราบ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเพดาน<br><br>เชิงอรรถ :<br>
  ๑ หมฺมิยคพฺภ : ห้องบนเรือนโล้น ได้แก่ห้องเรือนยอดบนดาดฟ้า หรือห้องที่มุงหลังคาโล้น
  (วิ.อ. ๓/๓๐๐/<br>
  ๓๒๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๔ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  เรื่องทรงอนุญาตไม้แขวน<br>
  สมัยนั้น ภิกษุทั้งหลายแขวนถุงไว้ที่เท้าเตียงบ้าง ที่เท้าตั่งบ้าง หนูบ้าง ปลวก<br>
  บ้างกัดกิน ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตไม้เดือยติดฝา ไม้รูปงาช้าง</p>
<p> เรื่องทรงอนุญาตราวจีวร<br>
  สมัยนั้น ภิกษุทั้งหลายเก็บจีวรไว้บนเตียงบ้าง บนตั่งบ้าง จีวรเสียหาย ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตราวจีวร สายระเดียงใน<br>
  วิหาร<br>
  สมัยนั้น วิหารยังไม่มีระเบียง พักอาศัยไม่ได้ ภิกษุทั้งหลายจึงนำเรื่องนี้ไป<br>
  กราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตระเบียง เฉลียง ลับแล<br>
  หน้ามุขมีหลังคา<br>
  ระเบียงโล่ง ภิกษุทั้งหลายละอายที่จะนอน ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตแผงเลื่อนฝาค้ำ</p>
<p> อุปัฏฐานสาลาอนุชานนะ<br>
  ว่าด้วยทรงอนุญาตหอฉัน<br>
  เรื่องภิกษุฉันร่วมกันในกลางแจ้ง<br>
  [๓๐๑] สมัยนั้น ภิกษุทั้งหลายฉันอาหารร่วมกันในกลางแจ้ง ต้องลำบากเพราะ<br>
  ความหนาวบ้างเพราะความร้อนบ้าง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๕ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตหอฉัน<br>
  หอฉันมีพื้นที่ต่ำ น้ำท่วมถึง ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ถมพื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดิน ที่ถม ๓ ชนิด คือคันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  ผงหญ้าตกเกลื่อนที่หอฉัน ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ ให้มี<br>
  สียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียนลวด<br>
  ลายดอกจอก ราวจีวร สายระเดียง<br>
  สมัยนั้น ภิกษุทั้งหลายปูจีวรลงบนพื้นดินกลางแจ้ง จีวรเปื้อนฝุ่น ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตราวจีวร สายระเดียงไว้<br>
  กลางแจ้ง ฯลฯ<br>
  น้ำดื่มถูกแดดจึงร้อน ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ศาลาน้ำดื่ม ปะรำน้ำดื่ม<br>
  ศาลาน้ำดื่มมีพื้นที่ต่ำ น้ำท่วมถึง ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ถมพื้นให้สูง<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๖ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  ผงหญ้าตกเกลื่อนที่ศาลาน้ำดื่ม ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ<br>
  ให้มีสียางไม้เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียนลวด<br>
  ลายดอกจอก ราวจีวร สายระเดียง<br>
  ไม่มีภาชนะสำหรับตักน้ำ ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตสังข์ตักน้ำ ขันน้ำ</p>
<p> ปาการาทิอนุชานนะ<br>
  ว่าด้วยทรงอนุญาตรั้วล้อมเป็นต้น<br>
  เรื่องวิหารไม่มีรั้วล้อม<br>
  [๓๐๒] สมัยนั้น วิหารยังไม่มีรั้วล้อม ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ล้อมรั้ว ๓ ชนิด คือ<br>
  รั้วอิฐ รั้วศิลา รั้วไม้</p>
<p> เรื่องทรงอนุญาตซุ้มประตู<br>
  ซุ้มประตูไม่มี ฯลฯ พระผู้มีพระภาครับสั่งว่า ภิกษุทั้งหลาย เราอนุญาตซุ้ม<br>
  ประตู</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๗ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ซุ้มประตูมีพื้นที่ต่ำ น้ำท่วมถึง ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้ถมพื้นให้สูง<br>
  ซุ้มประตูไม่มีบานประตู ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง<br>
  ลิ่ม กลอน ช่องดาล ช่องสำหรับชัก เชือกสำหรับชัก<br>
  ผงหญ้าตกเกลื่อนที่ซุ้มประตู ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ<br>
  ให้มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียน<br>
  ลวดลายดอกจอก</p>
<p> เรื่องทรงอนุญาตท่อระบายน้ำ<br>
  สมัยนั้น บริเวณเป็นโคลนตม ภิกษุทั้งหลายจึงนำเรื่องนี้ไปกราบทูลพระผู้มี<br>
  พระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้โรยกรวดแร่<br>
  กรวดแร่ไม่เต็ม ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้<br>
  ปูศิลาเรียบ<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบาย<br>
  น้ำ</p>
<p> เรื่องทรงอนุญาตศาลาไฟ<br>
  สมัยนั้น ภิกษุทั้งหลายทำที่ตั้งเตาในที่ต่าง ๆ ทั่วบริเวณจึงสกปรก ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ทำศาลาไฟไว้ในที่สมควร<br>
  ด้านหนึ่ง<br>
  โรงไฟมีพื้นที่ต่ำ น้ำท่วมถึง ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตให้ถมพื้นให้สูง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  ดินที่ถมพังทะลาย ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  ให้ก่อคันกั้นดินที่ถม ๓ ชนิด คือ คันที่ทำด้วยอิฐ คันที่ทำด้วยศิลา คันที่ทำด้วยไม้<br>
  ภิกษุทั้งหลายขึ้นลงลำบาก ฯลฯ พระผู้มีพระภาครับสั่งว่า ภิกษุทั้งหลาย เรา<br>
  อนุญาตบันได ๓ ชนิด คือ บันไดอิฐ บันไดศิลา บันไดไม้<br>
  เมื่อภิกษุทั้งหลายขึ้นลงพลัดตกลงมา ฯลฯ พระผู้มีพระภาครับสั่งว่า ภิกษุ<br>
  ทั้งหลาย เราอนุญาตราวสำหรับยึด<br>
  โรงไฟไม่มีบานประตู ฯลฯ พระผู้มีพระภาครับสั่งว่า ภิกษุทั้งหลาย เราอนุญาต<br>
  บานประตู กรอบเช็ดหน้า รูครกที่รับเดือยประตู ห่วงข้างบน สายยู ไม้หัวลิง ลิ่ม<br>
  กลอน ช่องดาล ช่องสำหรับชัก เชือกสำหรับชัก<br>
  ผงหญ้าตกเกลื่อนที่ศาลาไฟ ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ<br>
  ให้มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียน<br>
  ลวดลายดอกจอก ราวจีวร สายระเดียง</p>
<p> อารามปริกเขปอนุชานนะ<br>
  เรื่องทรงอนุญาตรั้วล้อมอาราม<br>
  [๓๐๓] สมัยนั้น อารามไม่มีรั้วล้อม แพะบ้าง ปศุสัตว์บ้างทำสิ่งที่ปลูกไว้เสียหาย<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตรั้ว ๓ ชนิด คือ รั้วไม้ไผ่<br>
  รั้วหนาม คู<br>
  ซุ้มประตูไม่มี แพะและปศุสัตว์ก็ยังทำสิ่งที่ปลูกไว้เสียหายเหมือนเดิม ภิกษุทั้งหลาย<br>
  จึงนำเรื่องนี้ไปกราบทูลพระผู้มีพระภาคให้ทรงทราบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๐๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๑.ปฐมภาณวาร<br>
  พระผู้มีพระภาครับสั่งว่า ภิกษุทั้งหลายเราอนุญาตซุ้มประตู ไม้คร่าว บาน<br>
  ประตูคู่ เสาระเนียด กลอนเหล็ก<br>
  ผงหญ้าตกเกลื่อนที่ซุ้มประตู ฯลฯ พระผู้มีพระภาครับสั่งว่า ภิกษุทั้งหลาย<br>
  เราอนุญาตให้รื้อลงแล้วเอาดินโบกฉาบทั้งภายในภายนอก ทำให้มีสีขาว ให้มีสีดำ<br>
  ให้มีสียางไม้ เขียนลวดลายดอกไม้ เขียนลวดลายเถาวัลย์ จักเป็นฟันมังกร เขียน<br>
  ลวดลายดอกจอก<br>
  พื้นอารามลื่น ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้<br>
  โรยกรวดแร่<br>
  กรวดแร่ไม่เต็ม ฯลฯ พระผู้มีพระภาครับสั่งว่า ภิกษุทั้งหลาย เราอนุญาตให้<br>
  ปูศิลาเรียบ<br>
  น้ำขัง ฯลฯ พระผู้มีพระภาครับสั่งว่า ภิกษุทั้งหลาย เราอนุญาตท่อระบาย<br>
  น้ำ<br>
  สมัยนั้น พระเจ้าพิมพิสารจอมทัพมคธรัฐ มีพระราชประสงค์จะทรงสร้างปราสาท<br>
  ฉาบปูนขาวถวายสงฆ์ เวลานั้นภิกษุทั้งหลายได้ปรึกษากันดังนี้ว่า พระผู้มีพระภาค<br>
  ทรงอนุญาตเครื่องมุงหรือไม่ได้ทรงอนุญาตไว้<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเครื่องมุง ๕ ชนิด คือ<br>
  กระเบื้อง ศิลา ปูนขาว หญ้า ใบไม้<br>
  ปฐมภาณวาร จบ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๐ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ๒. ทุติยภาณวาร<br>
  อนาถปิณฑิกวัตถุ<br>
  ว่าด้วยเรื่องอนาถบิณฑิกคหบดี<br>
  [๓๐๔] สมัยนั้น อนาถบิณฑิกคหบดี เป็นน้องเขยของเศรษฐีชาวกรุงราชคฤห์<br>
  ครั้งนั้น อนาถบิณฑิกคหบดี ได้เดินทางไปกรุงราชคฤห์ด้วยกรณียกิจบางอย่าง<br>
  เศรษฐีชาวกรุงราชคฤห์ได้นิมนต์พระสงฆ์มีพระผู้มีพระภาคเป็นประธาน เพื่อเจริญกุศล<br>
  ในวันพรุ่งนี้ สั่งทาสและกรรมกรว่า ท่านทั้งหลาย ถ้าเช่นนั้น พวกท่านจงตื่นแต่<br>
  เช้าตรู่ ต้มข้าว หุงข้าว ต้มแกง ช่วยกันจัดเตรียมแกงอ่อม<br>
  ขณะนั้น อนาถบิณฑิกคหบดีได้มีความคิดดังนี้ว่า คราวก่อนเมื่อเรามา คหบดี<br>
  ท่านนี้ทำธุระเสร็จก็สนทนาปราศรัยกับเราผู้เดียว เวลานี้เขามีท่าทีวุ่นวายสั่งทาส<br>
  และกรรมกรว่า พวกท่านจงตื่นแต่เช้าตรู่ ต้มข้าว หุงข้าว ต้มแกง ช่วยกันจัด<br>
  เตรียมแกงอ่อม คหบดีนี้น่าจะมีงานอาวาหมงคล วิวาหมงคล มหายัญพิธี หรือ<br>
  จะทูลเชิญพระเจ้าพิมพิสารจอมทัพมคธรัฐ พร้อมด้วยกองทัพมาเลี้ยงอาหารในวัน<br>
  พรุ่งนี้กระมัง<br>
  ครั้นเศรษฐีชาวกรุงราชคฤห์สั่งทาสและกรรมกรแล้ว เข้าไปหาอนาถบิณฑิกคหบดี<br>
  ถึงที่ ครั้นถึงแล้วได้สนทนากับอนาถบิณฑิกคหบดี แล้วนั่ง ณ ที่สมควร<br>
  อนาถบิณฑิกคหบดีได้กล่าวกับเศรษฐีชาวกรุงราชคฤห์ดังนี้ว่า เมื่อข้าพเจ้ามา<br>
  คราวก่อน ท่านทำธุระเสร็จก็สนทนาปราศรัยกับข้าพเจ้าผู้เดียว เวลานี้ท่านมีท่าที<br>
  วุ่นวาย สั่งทาสและกรรมกรว่า พวกท่านจงตื่นแต่เช้าตรู่ ต้มข้าว หุงข้าว ต้มแกง<br>
  ช่วยกันจัดเตรียมแกงอ่อม ท่านคงจะมีงานอาวาหมงคล วิวาหมงคล มหายัญพิธี<br>
  หรือจะทูลเชิญพระเจ้าพิมพิสารจอมทัพมคธรัฐ พร้อมด้วยกองทัพมาเลี้ยงอาหารใน<br>
  วันพรุ่งนี้กระมัง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๑ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  เศรษฐีชาวกรุงราชคฤห์ตอบว่า ข้าพเจ้าไม่มีงานอาวาหมงคลหรือวิวาหมงคล<br>
  ทั้งไม่ได้ทูลเชิญเสด็จพระเจ้าพิมพิสารจอมทัพมคธรัฐพร้อมด้วยกองทัพมาเลี้ยงอาหาร<br>
  ในวันพรุ่งนี้ ที่จริงข้าพเจ้าจะประกอบมหายัญพิธี คือ นิมนต์พระสงฆ์ มีพระพุทธเจ้า<br>
  เป็นประธาน เพื่อเจริญกุศลในวันพรุ่งนี้<br>
  อนาถบิณฑิกคหบดีถามว่า ท่านกล่าวว่า พระพุทธเจ้า หรือ<br>
  เศรษฐีชาวกรุงราชคฤห์ตอบว่า คหบดี ข้าพเจ้ากล่าวว่า พระพุทธเจ้า<br>
  อนาถบิณฑิกคหบดีถามซ้ำว่า ท่านกล่าวว่า พระพุทธเจ้า หรือ<br>
  เศรษฐีชาวกรุงราชคฤห์ตอบว่า คหบดี ข้าพเจ้ากล่าวว่า พระพุทธเจ้า<br>
  อนาถบิณฑิกคหบดีถามซ้ำอีกว่า ท่านกล่าวว่า พระพุทธเจ้า หรือ<br>
  เศรษฐีชาวกรุงราชคฤห์ก็คงตอบว่า คหบดี ข้าพเจ้ากล่าวว่า พระพุทธเจ้า<br>
  อนาถบิณฑิกคหบดีกล่าวว่า แม้เสียงประกาศว่า พระพุทธเจ้า พระพุทธเจ้า<br>
  นี้ก็ยากที่จะได้ยินในโลก ท่านคหบดี ข้าพเจ้าสามารถจะเข้าเฝ้าพระผู้มีพระภาคอรหันต<br>
  สัมมาสัมพุทธเจ้าพระองค์นั้น ในเวลานี้ได้หรือ<br>
  เศรษฐีชาวกรุงราชคฤห์ตอบว่า คหบดี เวลานี้ยังไม่ควรเข้าเฝ้าพระผู้มีพระภาค<br>
  พรุ่งนี้ท่านจะได้เข้าเฝ้า<br>
  หลังจากนั้น อนาถบิณฑิกคหบดีนอนนึกถึงพระพุทธเจ้าเป็นอารมณ์ว่า พรุ่ง<br>
  นี้เราจะได้เข้าเฝ้าพระผู้มีพระภาคอรหันตสัมมาสัมพุทธเจ้าพระองค์นั้นแต่เช้าตรู่<br>
  เล่ากันว่า คหบดีตื่นกลางดึกถึง ๓ ครั้งเพราะเข้าใจว่าสว่างแล้ว<br>
  [๓๐๕] ครั้งนั้น ท่านอนาถบิณฑิกคหบดีเดินไปทางประตูป่าสีตวัน พวกอมนุษย์<br>
  เปิดประตูให้ เมื่อท่านอนาถบิณฑิกคหบดีเดินออกจากเมืองไปแล้ว แสงสว่างพลัน<br>
  หายไป ปรากฏความมืดแทน ความกลัว ความหวาดสะดุ้ง อาการขนพองสยอง<br>
  เกล้าบังเกิดขึ้น ท่านอนาถบิณฑิกคหบดีต้องการจะกลับจากที่นั้น<br>
  ขณะนั้น สีวกยักษ์หายตัวอยู่ประกาศให้ได้ยินเสียงว่า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๒ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ช้าง ๑ แสนเชือก ม้า ๑ แสนตัว<br>
  รถม้าอัสดร ๑ แสนคัน สาวน้อยประดับต่างหูเพชร ๑ แสนคน<br>
  ก็ยังไม่ถึงเสี้ยวที่ ๑๖๑ แห่งการย่างเท้าไปก้าวหนึ่ง<br>
  เชิญก้าวไปเถิดคหบดี ท่านก้าวไปดีกว่า อย่าถอยกลับเลย<br>
  ทันใดนั้นความมืดพลันหายไป แสงสว่างปรากฏขึ้นแก่ท่านอนาถบิณฑิกคหบดี<br>
  ความกลัว ความหวาดสะดุ้ง อาการขนพองสยองเกล้าพลันหายไป<br>
  แม้ครั้งที่ ๒ ฯลฯ<br>
  แม้ครั้งที่ ๓ แสงสว่างพลันหายไป ปรากฏความมืดแทน ความกลัว ความ<br>
  หวาดสะดุ้ง อาการขนพองสยองเกล้าบังเกิดขึ้น ท่านอนาถบิณฑิกคหบดีต้องการ<br>
  จะกลับจากที่นั้น<br>
  แม้ครั้งที่ ๓ สีวกยักษ์ก็หายตัวอยู่แต่ประกาศให้ได้ยินเสียงว่า<br>
  ช้าง ๑ แสนเชือก ม้า ๑ แสนตัว<br>
  รถม้าอัสดร ๑ แสนคัน สาวน้อยประดับต่างหูเพชร ๑ แสนคน<br>
  ก็ยังไม่ถึงเสี้ยวที่ ๑๖ แห่งการย่างเท้าไปก้าวหนึ่ง<br>
  เชิญก้าวไปเถิดคหบดี ท่านก้าวไปดีกว่า อย่าถอยกลับเลย<br>
  แม้ครั้งที่ ๓ ความมืดพลันหายไป แสงสว่างปรากฏแก่ท่านอนาถบิณฑิกคหบดี<br>
  ความกลัว ความหวาดสะดุ้ง อาการขนพองสยองเกล้าพลันหายไป<br>
  ลำดับนั้น อนาถบิณฑิกคหบดีเดินเข้าไปยังป่าสีตวัน เช้ามืดวันนั้น พระผู้มี<br>
  พระภาคเสด็จลุกขึ้นจงกรมที่กลางแจ้ง ได้ทอดพระเนตรเห็นท่านอนาถบิณฑิก<br><br>เชิงอรรถ :<br>
  ๑ เสี้ยวที่ ๑๖ ในที่นี้หมายความว่า เมื่อแบ่งเป็น ๑๖ ส่วนแล้วเอาส่วนหนึ่งใน
  ๑๖ ส่วนนั้นมาแบ่งเป็นอีก<br>
  ๑๖ ส่วน แล้วเอาส่วนหนึ่งที่แบ่งเป็น ๑๖ ส่วนครั้งที่ ๒ นั้นมาแบ่งเป็น ๑๖ ส่วนอีกครั้งหนึ่ง
  ส่วน ๑<br>
  ใน ๑๖ ส่วนที่แบ่งครั้งที่ ๓ นี้จัดเป็นเสี้ยวที่ ๑๖ สัตว์สิ่งของอย่างละ ๑ แสน
  ยังมีค่าไม่ถึงเสี้ยวที่ ๑๖<br>
  แห่งการก้าวเท้าไปก้าวหนึ่งที่แบ่งแล้ว ๑๖ ครั้ง ๑๖ เที่ยว ๑๖ หน เพราะ ท่านอนาถบิณฑิกะก้าวเท้า<br>
  ไปถึงพระพุทธเจ้าแล้วจะสำเร็จโสดาปัตติผล จักเอาของหอมพวงมาลากระทำการบูชา จักไหว้พระเจดีย์<br>
  จักฟังธรรม จักนิมนต์พระสงฆ์แล้วถวายทาน จักตั้งมั่นในสรณะและศีล(ตาม แนวคำอธิบายแห่ง
  สํ.ส.อ.<br>
  ๑/๒๔๒/๒๙๘, สารตฺถ.ฏีกา ๓/๓๐๕/๔๗๔-๔๗๕)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๓ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  คหบดีเดินมาแต่ไกล ครั้นแล้วจึงเสด็จลงจากที่จงกรมประทับนั่งบนอาสนะที่ปูไว้ ครั้น<br>
  แล้วได้ตรัสกับท่านอนาถบิณฑิกคหบดีดังนี้ว่า มาเถิดสุทัตตะ<br>
  ท่านอนาถบิณฑิกคหบดีรื่นเริงบันเทิงใจว่า พระผู้มีพระภาคตรัสเรียกชื่อเรา<br>
  จึงเข้าไปเฝ้าพระผู้มีพระภาคถึงที่ประทับ ครั้นแล้วซบเศียรลงแทบพระยุคลบาทแล้ว<br>
  ได้กราบทูลพระผู้มีพระภาคดังนี้ว่า พระผู้มีพระภาคประทับอยู่เป็นสุขดีหรือ พระ<br>
  พุทธเจ้าข้า<br>
  พระผู้มีพระภาคตรัสว่า<br>
  พราหมณ์ผู้ดับกิเลสแล้ว ย่อมอยู่เป็นสุขทุกเมื่อ<br>
  ผู้ไม่ติดอยู่ในกาม เป็นคนเยือกเย็น<br>
  ไม่มีอุปธิกิเลส ตัดกิเลสเครื่องข้องได้ทุกอย่างแล้ว<br>
  กำจัดความกระวนกระวายในใจ<br>
  เข้าถึงความสงบ ย่อมอยู่เป็นสุข๑<br>
  ลำดับนั้น พระผู้มีพระภาคได้ตรัสอนุปุพพิกถา คือ ทรงประกาศ<br>
  ๑. ทานกถา (เรื่องทาน)<br>
  ๒. สีลกถา (เรื่องศีล)<br>
  ๓. สัคคกถา (เรื่องสวรรค์)<br>
  ๔. กามาทีนวกถา (เรื่องโทษ ความต่ำทราม ความเศร้าหมองแห่งกาม)<br>
  ๕. เนกขัมมานิสังสกถา (อานิสงส์แห่งการออกจากกาม) แก่อนาถ-<br>
  บิณฑิกคหบดี<br>
  เมื่อทรงทราบว่าท่านอนาถบิณฑิกคหบดีมีจิตควร อ่อน ปราศจากนิวรณ์<br>
  เบิกบาน ผ่องใส จึงทรงประกาศสามุกกังสิกธรรมเทศนา๒ของพระพุทธเจ้าทั้งหลาย<br><br>เชิงอรรถ :<br>
  ๑ องฺ.ติก. (แปล) ๒๐/๓๕/๑๙๑<br>
  ๒ สามุกกังสิกธรรมเทศนา หมายถึงธรรมเทศนาที่พระพุทธเจ้าทั้งหลายทรงตรัสรู้ด้วยพระองค์เอง
  ทรงเห็น<br>
  ด้วยสยัมภูญาณ ไม่ทั่วไปแก่ผู้อื่น คือมิได้รับการแนะนำจากผู้อื่น ทรงตรัสรู้ลำพังพระองค์เองก่อนใครใน<br>
  โลก (วิ.อ. ๓/๒๙๓/๑๘๑, สารตฺถ,ฏีกา ๓/๒๖/๒๓๗, ที.สี.ฏีกา อภินว. ๒/๒๙๘/๓๕๐)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๔ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  คือ ทุกข์ สมุทัย นิโรธ มรรค ธรรมจักษุอันปราศจากธุลี ปราศจากมลทินได้<br>
  เกิดแก่ท่านอนาถบิณฑิกคหบดี ณ อาสนะนั้นแลว่า สิ่งใดสิ่งหนึ่งมีความเกิดขึ้น<br>
  เป็นธรรมดา สิ่งนั้นทั้งปวงมีความดับไปเป็นธรรมดา เปรียบเหมือนผ้าขาวสะอาด<br>
  ปราศจากมลทินควรรับน้ำย้อมได้เป็นอย่างดี<br>
  ท่านอนาถบิณฑิกคหบดีได้เห็นธรรมแล้ว บรรลุธรรมแล้ว รู้แจ้งธรรมแล้ว<br>
  หยั่งลงสู่ธรรมแล้ว ข้ามความสงสัยแล้ว ปราศจากความแคลงใจ ถึงความเป็นผู้<br>
  แกล้วกล้า ไม่ต้องเชื่อผู้อื่นในคำสอนของพระศาสดา ได้กราบทูลพระผู้มีพระภาค<br>
  ดังนี้ว่า พระองค์ผู้เจริญ ภาษิตของพระองค์ชัดเจนไพเราะยิ่งนัก พระองค์ผู้เจริญ<br>
  ภาษิตของพระองค์ ชัดเจนไพเราะยิ่งนัก พระองค์ทรงประกาศธรรมแจ่มแจ้งโดย<br>
  ประการต่าง ๆ เปรียบเหมือนบุคคลหงายของที่คว่ำ เปิดของที่ปิด บอกทางแก่ผู้<br>
  หลงทาง หรือตามประทีปในที่มืดด้วยตั้งใจว่า คนมีตาดีจักเห็นรูป พระองค์ผู้เจริญ<br>
  ข้าพระองค์นี้ขอถึงพระผู้มีพระภาค พร้อมทั้งพระธรรมและพระสงฆ์เป็นสรณะ ขอ<br>
  พระผู้มีพระภาคโปรดจงทรงจำข้าพระองค์ว่าเป็นอุบาสกผู้ถึงสรณะตั้งแต่วันนี้เป็นต้น<br>
  ไปจนตลอดชีวิต ขอพระองค์พร้อมด้วยภิกษุสงฆ์จงรับภัตตาหาร เพื่อเจริญกุศลใน<br>
  วันพรุ่งนี้ด้วยเถิด<br>
  พระผู้มีพระภาคทรงรับนิมนต์โดยดุษณีภาพ<br>
  ครั้นท่านอนาถบิณฑิกคหบดีทราบการที่พระผู้มีพระภาคทรงรับนิมนต์แล้วจึง<br>
  ลุกจากอาสนะถวายอภิวาทพระผู้มีพระภาคแล้วทำประทักษิณกลับไป<br>
  เศรษฐีชาวกรุงราชคฤห์ได้ทราบข่าวว่า ท่านอนาถบิณฑิกคหบดี นิมนต์พระ<br>
  สงฆ์มีพระพุทธเจ้าเป็นประธาน เพื่อเจริญกุศลในวันพรุ่งนี้<br>
  [๓๐๖] ครั้งนั้น เศรษฐีชาวกรุงราชคฤห์ ได้กล่าวกับท่านอนาถบิณฑิกคหบดี<br>
  ดังนี้ว่า คหบดี ทราบว่าท่านนิมนต์พระสงฆ์มีพระพุทธเจ้าเป็นประธาน เพื่อเจริญ<br>
  กุศลในวันพรุ่งนี้ ก็ท่านเป็นอาคันตุกะ ข้าพเจ้าจะให้ยืมทรัพย์ที่จะจับจ่ายสิ่งของเพื่อจัด<br>
  ทำภัตตาหาร ถวายพระสงฆ์มีพระพุทธเจ้าเป็นประธาน</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๕ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ท่านอนาถบิณฑิกคหบดีตอบว่า อย่าเลย คหบดี ทรัพย์ที่จะจับจ่ายใช้สอย<br>
  เพื่อจัดทำภัตตาหารเลี้ยงพระสงฆ์มีพระพุทธเจ้าเป็นประธานของข้าพเจ้ามีพร้อมแล้ว<br>
  ชาวนิคมในกรุงราชคฤห์ ได้ทราบข่าวว่า ท่านอนาถบิณฑิกคหบดีนิมนต์พระ<br>
  สงฆ์มีพระพุทธเจ้าเป็นประธานเพื่อเจริญกุศลในวันพรุ่งนี้ ลำดับนั้น ชาวนิคมในกรุง<br>
  ราชคฤห์จึงได้กล่าวกับอนาถบิณฑิกคหบดีดังนี้ว่า คหบดี ทราบว่า ท่านนิมนต์<br>
  พระสงฆ์มีพระพุทธเจ้าเป็นประธาน เพื่อเจริญกุศลในวันพรุ่งนี้ ก็ท่านเป็นอาคันตุกะ<br>
  ข้าพเจ้าจะให้ยืมทรัพย์ที่จะจับจ่ายสิ่งของ เพื่อจัดทำภัตตาหารถวายพระสงฆ์มี<br>
  พระพุทธเจ้าเป็นประธาน<br>
  ท่านอนาถบิณฑิกคหบดีตอบว่า อย่าเลย พ่อเจ้า ทรัพย์ที่จะจับจ่ายใช้สอย<br>
  เพื่อจัดทำภัตตาหารเลี้ยงพระสงฆ์มีพระพุทธเจ้าเป็นประธานของข้าพเจ้ามีพร้อมแล้ว<br>
  พระเจ้าพิมพิสารจอมทัพมคธรัฐพอได้ทราบข่าวว่า ท่านอนาถบิณฑิกคหบดี<br>
  นิมนต์พระสงฆ์มีพระพุทธเจ้าเป็นประธานเพื่อเจริญกุศลในวันพรุ่งนี้ ลำดับนั้น<br>
  พระเจ้าพิมพิสารจอมทัพมคธรัฐได้กล่าวกับอนาถบิณฑิกคหบดีดังนี้ว่า คหบดี<br>
  ทราบว่า ท่านนิมนต์พระสงฆ์มีพระพุทธเจ้าเป็นประธาน เพื่อเจริญกุศลในวันพรุ่งนี้<br>
  ก็ท่านเป็นอาคันตุกะ ฉันจะให้ยืมทรัพย์ที่จะจับจ่ายสิ่งของ เพื่อจัดทำภัตตาหารถวาย<br>
  พระสงฆ์มีพระพุทธเจ้าเป็นประธาน<br>
  ท่านอนาถบิณฑิกคหบดีทูลตอบว่า อย่าเลย พระเจ้าข้า ทรัพย์ที่จะจับจ่าย<br>
  ใช้สอย เพื่อจัดทำภัตตาหารเลี้ยงพระสงฆ์มีพระพุทธเจ้าเป็นประธานของข้าพระองค์<br>
  มีพร้อมแล้ว<br>
  ครั้นล่วงราตรีนั้นไป ท่านอนาถบิณฑิกคหบดีสั่งให้จัดเตรียมของเคี้ยวของฉัน<br>
  อันประณีตในนิเวศน์ของเศรษฐีชาวกรุงราชคฤห์ แล้วให้คนไปกราบทูลภัตกาลว่า ถึง<br>
  เวลาแล้ว พระพุทธเจ้าข้า ภัตตาหารเสร็จแล้ว<br>
  ครั้นเวลาเช้า พระผู้มีพระภาคทรงครองอันตรวาสก ทรงถือบาตรและจีวร<br>
  เสด็จไปนิเวศน์ของเศรษฐีชาวกรุงราชคฤห์ ประทับนั่งบนอาสนะที่เขาปูถวายพร้อม</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๖ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  กับภิกษุสงฆ์ ลำดับนั้น ท่านอนาถบิณฑิกคหบดีได้นำของเคี้ยวของฉันอันประณีต<br>
  ประเคนภิกษุสงฆ์มีพระพุทธเจ้าเป็นประธานด้วยตนเอง จนกระทั่งพระผู้มีพระภาค<br>
  เสวยเสร็จแล้ว ทรงห้ามภัตตาหารแล้ว ละพระหัตถ์จากบาตร จึงนั่งเฝ้าอยู่ ณ ที่<br>
  สมควรได้กราบทูลพระผู้มีพระภาคดังนี้ว่า พระพุทธเจ้าข้า ขอพระผู้มีพระภาคพร้อม<br>
  กับภิกษุสงฆ์จงทรงรับนิมนต์ไปอยู่จำพรรษา ณ กรุงสาวัตถีของข้าพระพุทธเจ้าเถิด<br>
  พระผู้มีพระภาคตรัสว่า คหบดี ตถาคตทั้งหลายย่อมยินดีในสุญญาคาร๑<br>
  ท่านอนาถบิณฑิกคหบดีกราบทูลว่า ทราบแล้วพระพุทธเจ้าข้า<br>
  ลำดับนั้น พระผู้มีพระภาคทรงชี้แจงให้ท่านอนาถบิณฑิกคหบดีเห็นชัด ชวน<br>
  ให้อยากรับไปปฏิบัติ เร้าใจให้อาจหาญแกล้วกล้า ปลอบชโลมใจให้สดชื่นร่าเริงด้วย<br>
  ธรรมีกถา เสด็จลุกจากอาสนะแล้วเสด็จกลับไป</p>
<p> อนาถบิณฑิกะสร้างพระเชตวัน<br>
  [๓๐๗] สมัยนั้น ท่านอนาถบิณฑิกคหบดีเป็นคนมีมิตรมาก มีสหายมาก<br>
  ประชาชนเชื่อถือคำพูด ครั้นท่านอนาถบิณฑิกคหบดีทำธุระในกรุงราชคฤห์เสร็จแล้ว<br>
  ก็เดินทางกลับไปกรุงสาวัตถี ระหว่างทางได้ชักชวนคนทั้งหลายว่า ท่านทั้งหลาย<br>
  จงช่วยกันสร้างอาราม สร้างวิหาร เตรียมทาน เวลานี้พระพุทธเจ้าเสด็จอุบัติขึ้นใน<br>
  โลกแล้วและข้าพเจ้าได้ทูลนิมนต์พระผู้มีพระภาคพระองค์นั้นแล้ว พระองค์จะเสด็จ<br>
  มาทางนี้<br>
  ครั้งนั้น คนทั้งหลายที่ท่านอนาถบิณฑิกคหบดีชักชวนไว้ ได้พากันสร้างอาราม<br>
  สร้างวิหารเตรียมทาน<br>
  ครั้นท่านอนาถบิณฑิคหบดีถึงกรุงสาวัตถี เที่ยวตรวจดูรอบ ๆ กรุงสาวัตถีคิด<br>
  ว่า พระผู้มีพระภาคควรประทับที่ไหนดีซึ่งไม่ไกลจากหมู่บ้านเกินไป ไม่ใกล้หมู่บ้าน<br><br>เชิงอรรถ :<br>
  ๑ สุญญาคาร คือ สถานที่ว่าง โอกาสที่เงียบสงัด สถานที่เหมาะแก่การบำเพ็ญอานาปานสติกัมมัฏฐาน<br>
  (วิ.อ. ๑/๑๖๕/๔๔๔)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๗ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  เกินไป การคมนาคมสะดวก ผู้อยากจะเข้าเฝ้าไปมาได้ง่าย กลางวันคนไม่พลุกพล่าน<br>
  กลางคืนมีเสียงรบกวนน้อย ไม่มีเสียงอึกทึก ไร้ผู้คน เป็นสถานที่พวก มนุษย์จะทำ<br>
  กิจที่ลับได้ เป็นสถานที่เหมาะแก่การหลีกเร้น<br>
  ท่านอนาถบิณฑิกคหบดีได้เห็นพระอุทยานของเจ้าเชตราชกุมาร เป็นสถานที่<br>
  ไม่ไกลจากหมู่บ้านเกินไป ไม่ใกล้หมู่บ้านเกินไป การคมนาคมสะดวก ผู้อยากจะ<br>
  เข้าเฝ้าไปมาได้ง่าย กลางวันคนไม่พลุกพล่าน กลางคืนมีเสียงรบกวนน้อย ไม่มีเสียง<br>
  อึกทึก ไร้ผู้คน เป็นสถานที่พวกมนุษย์จะทำกิจที่ลับได้ เป็นสถานที่เหมาะแก่การ<br>
  หลีกเร้น ครั้นแล้วจึงเข้าเฝ้าเจ้าเชตราชกุมารถึงที่ประทับ ครั้นถึงแล้วได้กราบทูลเจ้าเชต<br>
  ราชกุมารดังนี้ว่า พระลูกเจ้า ขอพระองค์ ทรงโปรดประทานพระอุทยานแก่กระหม่อม<br>
  เพื่อจัดสร้างพระอารามเถิด พระเจ้าข้า<br>
  เจ้าเชตราชกุมารรับสั่งว่า คหบดี ถึงใช้กหาปณะมาเรียงให้ริมจดกัน เราก็ให้<br>
  อุทยานไม่ได้<br>
  ท่านอนาถบิณฑิกคหบดีทูลถามว่า พระลูกเจ้า พระองค์ขายอุทยานแล้วหรือ<br>
  พระเจ้าข้า<br>
  เจ้าเชตราชกุมารรับสั่งว่า คหบดี เรายังไม่ได้ขายอุทยาน๑<br>
  เชตราชกุมารกับอนาถบิณฑิกคหบดีถามพวกมหาอมาตย์ผู้พิพากษาว่า อุทยาน<br>
  เป็นอันขายแล้ว หรือยังไม่ได้ขาย<br>
  พวกมหาอมาตย์ตอบว่า พระลูกเจ้า เพราะพระองค์ตีราคาแล้ว อุทยานจึง<br>
  เป็นอันขายแล้ว<br>
  จากนั้น ท่านอนาถบิณฑิกคหบดีสั่งให้คนงานนำเกวียนบรรทุกเงินออกมาเรียง<br>
  ลาดให้ริมจดกันในเชตวัน เงินที่ขนออกมาครั้งเดียวยังไม่เพียงพอแก่พื้นที่อีกหน่อย<br>
  หนึ่งใกล้ซุ้มประตู ท่านอนาถบิณฑิกคหบดีจึงสั่งพวกคนงานว่า พวกท่านจงไปขน<br>
  เงินมา เราจะเรียงให้เต็มในที่นี้<br><br>เชิงอรรถ :<br>
  ๑ คหิโต อยฺยปุตฺต อาราโมติ. น คหปติ คหิโต อาราโมติ. แปลตามตัวอักษรว่า พระลูกเจ้า
  ข้าพเจ้ารับ<br>
  สวนไปได้หรือ คหบดี ท่านยังรับสวนไปไม่ได้<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ขณะนั้น เจ้าเชตราชกุมารได้ทรงมีพระดำริดังนี้ว่า การกระทำนี้ไม่ใช่ของต่ำต้อย<br>
  เพราะคหบดีนี้บริจาคเงินมากมายถึงเพียงนี้ ลำดับนั้น เจ้าเชตราชกุมารได้รับสั่งกับ<br>
  ท่านอนาถบิณฑิกคหบดีดังนี้ว่า พอเถอะ ท่านคหบดี ที่ว่างตรงนั้น ท่านอย่าลาด<br>
  เงินเลย ให้โอกาสแก่เราบ้าง ส่วนนี้ข้าพเจ้าจะขอร่วมถวายด้วย<br>
  ครั้งนั้น ท่านอนาถบิณฑิกคหบดีดำริว่า เจ้าเชตราชกุมารพระองค์นี้ ทรงเรือง<br>
  พระนาม ประชาชนรู้จัก ความเลื่อมใสในพระธรรมวินัยนี้ของผู้ที่ประชาชนรู้จัก<br>
  เช่นนี้ มีประโยชน์มาก จึงได้ถวายที่ว่างนั้นแก่เจ้าเชตราชกุมาร ลำดับนั้น เจ้าเชต<br>
  ราชกุมาร รับสั่งให้สร้างซุ้มประตูที่ตรงนั้น<br>
  ต่อมา ท่านอนาถบิณฑิกคหบดีให้สร้างวิหารหลายหลังไว้ในพระเชตวัน สร้าง<br>
  บริเวณ สร้างซุ้มประตู สร้างศาลาหอฉัน สร้างโรงไฟ สร้างกัปปิยกุฎี๑ สร้างวัจกุฎี<br>
  สร้างสถานที่จงกรม สร้างศาลาจงกรม ขุดบ่อน้ำ สร้างศาลาบ่อน้ำ สร้างเรือนไฟ<br>
  สร้างศาลาเรือนไฟ ขุดสระโบกขรณี สร้างมณฑป</p>
<p> นวกัมมทานะ<br>
  ว่าด้วยให้นวกรรม(การก่อสร้าง)<br>
  เรื่องช่างชุนผ้า<br>
  [๓๐๘] ครั้งนั้น พระผู้มีพระภาคประทับอยู่ ณ กรุงราชคฤห์ตามพระอัธยาศัย<br>
  แล้วเสด็จจาริกไปทางกรุงเวสาลี เสด็จจาริกไปโดยลำดับ จนถึงกรุงเวสาลี ทราบว่า<br>
  พระผู้มีพระภาคประทับอยู่ ณ กูฏาคารศาลาป่ามหาวัน ในกรุงเวสาลีนั้น<br><br>เชิงอรรถ :<br>
  ๑ กัปปิยกุฎี คือสถานที่เก็บอาหาร (ดู วิ.ม. (แปล) ๕/๒๙๕/๑๒๐) พระผู้มีพระภาคทรงอนุญาตเพื่อให้<br>
  ภิกษุสงฆ์พ้นจากการเก็บของไว้เองและหุงต้มเอง (วิ.อ. ๓/๒๙๕/๑๘๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๑๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  สมัยนั้น คนทั้งหลายทำนวกรรมอย่างกระตือรือร้น อุปัฏฐากภิกษุทั้งหลายผู้<br>
  ดำเนินงานก่อสร้างด้วยจีวร บิณฑบาต เสนาสนะและคิลานปัจจัยเภสัชบริขารโดย<br>
  เคารพ<br>
  ครั้งนั้น ช่างชุนผ้าเข็ญใจคนหนึ่งได้มีความคิดดังนี้ว่า การทำนวกรรมนี้ไม่ใช่<br>
  ของต่ำต้อย เพราะคนทั้งหลายช่วยกันทำนวกรรม ทางที่ดีเราพึงช่วยทำนวกรรมบ้าง<br>
  ลำดับนั้น ช่างชุนผ้าเข็ญใจนั้นจึงขยำโคลนก่ออิฐตั้งฝาผนังขึ้น แต่ฝาผนังที่ก่อ<br>
  ด้วยความไม่ชำนาญคด จึงพังทะลายลงมา<br>
  แม้ครั้งที่ ๒ ฯลฯ<br>
  แม้ครั้งที่ ๓ ช่างชุนผ้าเข็ญใจนั้นก็ขยำโคลนก่ออิฐตั้งฝาผนังขึ้น แต่ฝาผนังที่<br>
  ก่อด้วยความไม่ชำนาญคด จึงพังทะลายลงมา<br>
  ครั้งนั้น ช่างชุนผ้าเข็ญใจนั้นตำหนิ ประณาม โพนทะนาว่า พวกพระสมณะ<br>
  เชื้อสายศากยบุตรอบรมสั่งสอนแต่พวกที่ถวายจีวร บิณฑบาต เสนาสนะและคิลาน<br>
  ปัจจัยเภสัชบริขาร อำนวยการทำนวกรรมแก่คนพวกนั้น ส่วนเราเป็นคนเข็ญใจไม่มี<br>
  ใครอบรมสั่งสอน ไม่มีคนอำนวยการทำนวกรรมให้<br>
  ภิกษุทั้งหลายได้ยินช่างชุนผ้าเข็ญใจนั้นตำหนิ ประณาม โพนทะนา จึงนำเรื่อง<br>
  นี้ไปกราบทูลพระผู้มีพระภาคให้ทรงทราบ<br>
  ลำดับนั้น พระผู้มีพระภาคทรงแสดงธรรมีกถาเพราะเรื่องนี้เป็นต้นเหตุ รับสั่ง<br>
  กับภิกษุทั้งหลายว่า ภิกษุทั้งหลาย เราอนุญาตให้ภิกษุให้นวกรรมได้ ภิกษุทั้งหลาย<br>
  ภิกษุนักทำนวกรรมต้องขวนขวายว่า ทำอย่างไรหนอวิหารจึงจะสำเร็จได้เร็ว ต้อง<br>
  ปฏิสังขรณ์เสนาสนะที่ทรุดโทรม</p>
<p> วิธีให้นวกรรมและกรรมวาจา<br>
  ภิกษุทั้งหลาย สงฆ์พึงให้นวกรรมอย่างนี้ เบื้องต้นพึงขออนุญาตภิกษุก่อน ครั้น<br>
  แล้วภิกษุผู้ฉลาดสามารถพึงประกาศให้สงฆ์ทราบด้วยญัตติทุติยกรรมวาจาว่า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๐ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  [๓๐๙] ท่านผู้เจริญ ขอสงฆ์จงฟังข้าพเจ้า ถ้าสงฆ์พร้อมแล้วสงฆ์พึงใหนวกรรม<br>
  วิหาร๑ของคหบดี แก่ภิกษุชื่อนี้ นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า สงฆ์ให้นวกรรมวิหารของคหบดีชื่อนี้แก่<br>
  ภิกษุชื่อนี้ ท่านรูปใดเห็นด้วยกับการให้นวกรรมวิหารของคหบดีชื่อนี้แก่ภิกษุชื่อนี้<br>
  ท่านรูปนั้นพึงนิ่ง ท่านรูปใดไม่เห็นด้วย ท่านรูปนั้นพึงทักท้วง<br>
  นวกรรมวิหารของคหบดี สงฆ์ให้แก่ชื่อภิกษุนี้แล้ว สงฆ์เห็นด้วย เพราะฉะนั้น<br>
  จึงนิ่ง ข้าพเจ้าขอถือเอาความนิ่งนั้นเป็นมติอย่างนี้</p>
<p> อัคคาสนาทิอนุชานนะ<br>
  ว่าด้วยทรงอนุญาตอาสนะเลิศเป็นต้น<br>
  เรื่องความเคารพ<br>
  [๓๑๐] ครั้งนั้น พระผู้มีพระภาคประทับอยู่ ณ กรุงเวสาลีตามพระอัธยาศัย<br>
  แล้วเสด็จจาริกไปยังกรุงสาวัตถี ครั้งนั้น พวกภิกษุอันเตวาสิกของพวกภิกษุฉัพพัคคีย์<br>
  ล่วงหน้าไปก่อนพระสงฆ์ที่มีพระพุทธเจ้าเป็นประธาน จับจองวิหาร จับจองที่นอน<br>
  โดยกล่าวว่า ที่นี้เป็นของพระอุปัชฌาย์ทั้งหลายของพวกเรา ที่นี้เป็นของพระ<br>
  อาจารย์ทั้งหลายของพวกเรา ที่นี้เป็นของพวกเรา<br>
  ต่อมา ท่านพระสารีบุตรไปภายหลังพระสงฆ์ที่มีพระพุทธเจ้าเป็นประธาน เมื่อ<br>
  วิหารถูกจับจองแล้ว เมื่อที่นอนถูกจับจองแล้ว เมื่อไม่ได้ที่นอน จึงนั่ง ณ ควงไม้<br>
  ต้นหนึ่ง<br>
  ครั้นเวลาใกล้รุ่ง พระผู้มีพระภาคเสด็จลุกขึ้นทรงพระกาสะ แม้ท่านพระสารีบุตร<br>
  ก็ได้กระแอมรับ<br><br>เชิงอรรถ :<br>
  ๑ นวกรรมวิหาร คือให้วิหารเพื่อก่อสร้าง หรือให้การก่อสร้างในวิหาร (วิมติ.ฏีกา
  ๒/๓๐๙/๓๑๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๑ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  พระผู้มีพระภาคตรัสถามว่า ใครอยู่ที่นั่น<br>
  ท่านพระสารีบุตรกราบทูลว่า ข้าพระพุทธเจ้า สารีบุตร พระพุทธเจ้าข้า<br>
  พระผู้มีพระภาคตรัสถามว่า สารีบุตร ทำไมเธอจึงมานั่งที่นี่เล่า<br>
  ท่านพระสารีบุตรได้กราบทูลเรื่องนั้นให้ทรงทราบ</p>
<p> เรื่องผู้ควรได้อาสนะเลิศเป็นต้น<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรงสอบ<br>
  ถามภิกษุทั้งหลายว่า ภิกษุทั้งหลาย ทราบว่า พวกภิกษุอันเตวาสิกของพวกภิกษุ<br>
  ฉัพพัคคีย์ไปก่อนภิกษุสงฆ์ แล้วจับจองวิหาร จับจองที่นอนโดยกล่าวว่า ที่นี้เป็น<br>
  ของพระอุปัชฌาย์ทั้งหลายของพวกเรา ที่นี้เป็นของพระอาจารย์ทั้งหลายของพวกเรา<br>
  ที่นี้เป็นของพวกเรา จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า ภิกษุทั้งหลาย ไฉนโมฆบุรุษทั้งหลาย<br>
  จึงไปก่อนภิกษุสงฆ์ แล้วจับจองวิหาร จับจองที่นอนโดยกล่าวว่า ที่นี้เป็นของพระ<br>
  อุปัชฌาย์ทั้งหลายของพวกเรา ที่นี้เป็นของพระอาจารย์ทั้งหลายของพวกเรา ที่นี้เป็น<br>
  ของพวกเราเล่า ภิกษุทั้งหลาย การกระทำอย่างนี้ มิได้ทำคนที่ยังไม่เลื่อมใสให้เลื่อมใส<br>
  หรือทำคนที่เลื่อมใสอยู่แล้วให้เลื่อมใสยิ่งขึ้นได้เลย ฯลฯ ครั้นทรงตำหนิแล้ว
  ฯลฯ<br>
  ทรงแสดงธรรมีกถาแล้วรับสั่งกับภิกษุทั้งหลายว่า ภิกษุทั้งหลาย ใครควรได้อาสนะ<br>
  อันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้บวชจากตระกูลกษัตริย์<br>
  ควรได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้บวชจากตระกูลพราหมณ์<br>
  ควรได้อาสนะอันเลิศ น้ำอันเลิศ บิณฑบาตอันเลิศ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๒ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้บวชจากตระกูลคหบดี<br>
  ควรได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ทรงสุตตันตะควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ทรงพระวินัยควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้เป็นธรรมกถึกควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้ปฐมฌานควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้ทุติยฌานควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้ตติยฌานควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้จตุตถฌานควร<br>
  ได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้เป็นพระโสดาบัน<br>
  ควรได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้เป็นพระสกทาคามี<br>
  ควรได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้เป็นพระอนาคามี<br>
  ควรได้อาสนะอันเลิศ น้ำอันเลิศ บิณฑบาตอันเลิศ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๓ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้เป็นพระอรหันต์ควร<br>
  ได้อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้วิชชา ๓ ควรได้<br>
  อาสนะอันเลิศ น้ำอันเลิศ บิณฑบาตอันเลิศ<br>
  ภิกษุบางพวกกราบทูลอย่างนี้ว่า พระพุทธเจ้าข้า ภิกษุผู้ได้อภิญญา ๖ ควร<br>
  ได้อาสนะอันเลิศ น้ำอันเลิศ บิณฑบาตอันเลิศ</p>
<p> เรื่องสัตว์ ๓ สหาย<br>
  [๓๑๑] ลำดับนั้น พระผู้มีพระภาครับสั่งกับภิกษุทั้งหลายว่า ภิกษุทั้งหลาย<br>
  เรื่องเคยมีมาแล้ว ในแถบเชิงเขาหิมพานต์ มีต้นไทรใหญ่อยู่ต้นหนึ่ง สัตว์ ๓ สหาย<br>
  คือ นกกระทา ลิง และช้างพลาย อาศัยต้นไทรนั้นอยู่ สัตว์ ๓ สหายนั้นอยู่อย่าง<br>
  ไม่เคารพ ไม่ยำเกรงกันและกัน มีการดำเนินชีวิตไม่เหมือนกัน<br>
  ภิกษุทั้งหลาย ต่อมา สัตว์ ๓ สหายปรึกษากันว่า นี่พวกเรา ทำอย่างไรจึง<br>
  จะรู้ได้ว่า ในพวกเรา ๓ สหาย ผู้ใดคือผู้สูงวัยกว่ากัน จะได้สักการะ เคารพ นับถือ<br>
  บูชาและเชื่อฟังผู้นั้น<br>
  ภิกษุทั้งหลาย ครั้งนั้น นกกระทาและลิงถามช้างพลายว่า เพื่อนเอ๋ย ท่านจำ<br>
  เรื่องราวเก่า ๆ อะไรได้บ้างเล่า ช้างตอบว่า เมื่อเรายังเล็ก เราเคยเดินคร่อมต้นไทร<br>
  ต้นนี้ ยอดไทรพอระท้องของเรา เราจำเรื่องเก่านี้ได้<br>
  ภิกษุทั้งหลาย ลำดับนั้น นกกระทาและช้างพลายถามลิงว่า เพื่อนจำเรื่อง<br>
  ราวเก่า ๆ อะไรได้บ้าง<br>
  ลิงตอบว่า เมื่อเรายังเล็ก เราเคยนั่งบนพื้นดินเคี้ยวกินยอดไทรต้นนี้ เราจำ<br>
  เรื่องเก่านี้ได้<br>
  ภิกษุทั้งหลาย ลำดับนั้น ลิงและช้างพลายถามนกกระทาว่า เพื่อนจำเรื่อง<br>
  ราวเก่า ๆ อะไรได้บ้าง</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๔ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  นกกระทาตอบว่า เพื่อนทั้งหลาย ที่โน้นมีต้นไทรใหญ่ เรากินผลของต้นไทร<br>
  นั้นแล้วถ่ายมูลไว้ที่นี้ ไทรต้นนี้เกิดจากผลของต้นไทรนั้น ดังนั้นเราจึงเป็นผู้ใหญ่โดย<br>
  ชาติกำเนิด<br>
  ภิกษุทั้งหลาย ลำดับนั้น ลิงกับช้างพลายได้กล่าวกับนกกระทาดังนี้ว่า เพื่อน<br>
  บรรดาเราทั้งหลาย ท่านคือผู้ใหญ่กว่าโดยชาติกำเนิด เราทั้ง ๒ จะสักการะ เคารพ<br>
  นับถือ บูชา และเชื่อฟังท่าน<br>
  ภิกษุทั้งหลาย ลำดับนั้น นกกระทาได้ให้ลิงกับช้างสมาทานศีล ๕ ทั้งตนเอง<br>
  ก็รักษาศีล ๕ สหายทั้ง ๓ นั้นต่างเคารพยำเกรง ดำเนินชีวิตอยู่อย่างเสมอภาคกัน<br>
  หลังจากสิ้นชีวิตได้ไปเกิดในสุคติโลกสวรรค์ ภิกษุทั้งหลาย ข้อปฏิบัตินี้ เรียกว่า<br>
  ติตติริยพรหมจรรย์<br>
  นรชนเหล่าใดฉลาดในธรรม<br>
  ประพฤติอ่อนน้อมถ่อมตนต่อบุคคลผู้เจริญทั้งหลาย<br>
  นรชนเหล่านั้นเป็นผู้ได้รับการสรรเสริญในปัจจุบัน<br>
  และมีสุคติภพในเบื้องหน้า๑<br>
  ภิกษุทั้งหลาย สัตว์ดิรัจฉานพวกนั้นยังมีความเคารพยำเกรง ดำเนินชีวิตอยู่<br>
  อย่างเสมอภาคกัน ภิกษุทั้งหลาย การที่พวกเธอเป็นผู้บวชแล้ว ในธรรมวินัยที่เรา<br>
  กล่าวดีแล้ว มีความเคารพมีความยำเกรงกันและกัน ดำเนินชีวิตอย่างเสมอภาคกัน<br>
  จะพึงงดงามในธรรมวินัยนี้<br>
  ภิกษุทั้งหลาย การทำเช่นนั้นมิได้ทำคนที่ยังไม่เลื่อมใสให้เลื่อมใส หรือทำคน<br>
  ที่เลื่อมใสอยู่แล้วให้เลื่อมใสยิ่งขึ้นได้เลย ฯลฯ ครั้นทรงตำหนิแล้ว ฯลฯ ทรงแสดง<br>
  ธรรมีกถารับสั่งกับภิกษุทั้งหลายว่า ภิกษุทั้งหลาย เราอนุญาตการกราบไหว้ การลุกรับ<br>
  อัญชลีกรรม สามีจิกรรม อาสนะอันเลิศ น้ำอันเลิศ บิณฑบาตอันเลิศตามลำดับ<br><br>เชิงอรรถ :<br>
  ๑ ขุ.ชา. (แปล) ๒๗/๓๗/๑๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๕ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  พรรษา อนึ่ง ภิกษุทั้งหลาย ภิกษุไม่พึงกีดกันเสนาสนะของสงฆ์ตามลำดับพรรษา<br>
  ภิกษุรูปใดกีดกัน ต้องอาบัติทุกกฏ</p>
<p> อวันทิยาทิปุคคละ<br>
  ว่าด้วยบุคคลที่ไม่ควรไหว้เป็นต้น<br>
  เรื่องบุคคลที่ไม่ควรไหว้ ๑๐ จำพวก<br>
  [๓๑๒] ภิกษุทั้งหลาย บุคคลที่ภิกษุไม่ควรไหว้ ๑๐ จำพวก เหล่านี้คือ<br>
  ๑. ผู้อุปสมบทก่อนไม่ควรไหว้ผู้อุปสมบทภายหลัง<br>
  ๒. ไม่ควรไหว้อนุปสัมบัน<br>
  ๓. ไม่ควรไหว้ภิกษุนานาสังวาสผู้มีพรรษาแก่กว่า เป็นอธรรมวาที<br>
  ๔. ไม่ควรไหว้มาตุคาม<br>
  ๕. ไม่ควรไหว้บัณเฑาะก์<br>
  ๖. ไม่ควรไหว้ภิกษุผู้กำลังอยู่ปริวาส<br>
  ๗. ไม่ควรไหว้ภิกษุผู้ควรแก่การชักเข้าหาอาบัติเดิม<br>
  ๘. ไม่ควรไหว้ภิกษุผู้ควรแก่มานัต<br>
  ๙. ไม่ควรไหว้ภิกษุผู้กำลังประพฤติมานัต<br>
  ๑๐. ไม่ควรไหว้ภิกษุผู้ควรแก่อัพภาน<br>
  ภิกษุทั้งหลาย บุคคลที่ภิกษุไม่ควรไหว้ ๑๐ จำพวก เหล่านี้แล</p>
<p> เรื่องบุคคลที่ภิกษุควรไหว้ ๓ จำพวก<br>
  ภิกษุทั้งหลาย บุคคลที่ภิกษุควรไหว้ ๓ จำพวก คือ<br>
  ๑. ผู้อุปสมบทภายหลังควรไหว้ผู้อุปสมบทก่อน<br>
  ๒. ควรไหว้ภิกษุนานาสังวาสผู้มีพรรษาแก่กว่า เป็นธรรมวาที<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๖ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ๓. ควรไหว้พระตถาคตผู้เป็นพระอรหันต์ ตรัสรู้เองโดยชอบในโลกพร้อม<br>
  ทั้งเทวโลก มารโลก พรหมโลก ในหมู่สัตว์พร้อมทั้งสมณพราหมณ์<br>
  เทวดา และมนุษย์<br>
  ภิกษุทั้งหลาย บุคคลที่ภิกษุควรไหว้ ๓ จำพวกเหล่านี้แล</p>
<p> อาสนปฏิพาหนปฏิกเขปะ<br>
  ว่าด้วยทรงห้ามการกีดกันอาสนะ<br>
  เรื่องอันเตวาสิกของพระฉัพพัคคีย์<br>
  [๓๑๓] สมัยนั้น คนทั้งหลายตกแต่งมณฑป จัดเตรียมเครื่องลาด จัดเตรียม<br>
  บริเวณไว้เจาะจงพระสงฆ์ พวกภิกษุอันเตวาสิกของพวกภิกษุฉัพพัคคีย์กล่าวว่า เสนาสนะ<br>
  เฉพาะที่เป็นของสงฆ์เท่านั้นที่พระผู้มีพระภาคทรงอนุญาตตามลำดับพรรษา ไม่ได้ทรง<br>
  อนุญาตของที่ทำเจาะจง ล่วงหน้าไปก่อนพระสงฆ์ที่มีพระพุทธเจ้าเป็นประธาน จับ<br>
  จองมณฑปบ้าง จับจองเครื่องลาดบ้าง จับจองบริเวณบ้างไว้โดยกล่าวว่า ที่นี้เป็น
  ของ<br>
  พระอุปัชฌาย์ทั้งหลายของพวกเรา ที่นี้เป็นของพระอาจารย์ทั้งหลายของพวกเรา ที่นี้<br>
  เป็นของพวกเรา<br>
  ต่อมา ท่านพระสารีบุตรไปภายหลังพระสงฆ์ที่มีพระพุทธเจ้าเป็นประธาน เมื่อ<br>
  มณฑปถูกจับจองแล้ว เมื่อเครื่องลาดถูกจับจองแล้ว เมื่อบริเวณถูกจับจองแล้ว เมื่อ<br>
  ไม่ได้ที่นอนจึงนั่ง ณ ควงไม้ต้นหนึ่ง<br>
  ครั้นเวลาใกล้รุ่ง พระผู้มีพระภาคเสด็จลุกขึ้นทรงพระกาสะ แม้ท่านพระสารีบุตร<br>
  ก็ได้กระแอมรับ<br>
  พระผู้มีพระภาคตรัสถามว่า ใครอยู่ที่นั่น<br>
  ท่านพระสารีบุตรกราบทูลว่า ข้าพระพุทธเจ้า สารีบุตร พระพุทธเจ้าข้า<br>
  พระผู้มีพระภาคตรัสถามว่า สารีบุตร ทำไมเธอจึงมานั่งที่นี่เล่า<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๗ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ท่านพระสารีบุตรได้กราบทูลเรื่องนั้นให้ทรงทราบ<br>
  ลำดับนั้น พระผู้มีพระภาครับสั่งให้ประชุมสงฆ์เพราะเรื่องนี้เป็นต้นเหตุ ทรงสอบ<br>
  ถามภิกษุทั้งหลายว่า ภิกษุทั้งหลาย ทราบว่า พวกภิกษุอันเตวาสิกของพวกภิกษุ<br>
  ฉัพพัคคีย์กล่าวว่า เสนาสนะเฉพาะที่เป็นของสงฆ์เท่านั้นที่พระผู้มีพระภาคทรงอนุญาต<br>
  ตามลำดับพรรษา ไม่ได้ทรงอนุญาตของที่ทำเจาะจง แล้วล่วงหน้าไปก่อนพระสงฆ์<br>
  ที่มีพระพุทธเจ้าเป็นประธาน จับจองมณฑปบ้าง จับจองเครื่องลาดบ้าง จับจอง<br>
  บริเวณบ้างไว้โดยกล่าวว่า ที่นี้เป็นของพระอุปัชฌาย์ทั้งหลายของพวกเรา ที่นี้เป็นของ<br>
  พระอาจารย์ทั้งหลายของพวกเรา ที่นี้เป็นของพวกเรา จริงหรือ<br>
  ภิกษุทั้งหลายทูลรับว่า จริงพระพุทธเจ้าข้า<br>
  พระผู้มีพระภาคพุทธเจ้าทรงตำหนิ ฯลฯ ครั้นทรงตำหนิแล้ว ฯลฯ ทรงแสดง<br>
  ธรรมีกถารับสั่งกับภิกษุทั้งหลายว่า ภิกษุทั้งหลาย ภิกษุไม่พึงกีดกันแม้ของที่เขาทำ<br>
  เจาะจงตามลำดับพรรษา รูปใดกีดกัน ต้องอาบัติทุกกฏ</p>
<p> คิหิวิกตอนุชานนะ<br>
  ว่าด้วยทรงอนุญาตเครื่องใช้อย่างคฤหัสถ์<br>
  [๓๑๔] สมัยนั้น คนทั้งหลายตกแต่งที่นอนสูงและที่นอนใหญ่ไว้ที่โรงอาหารใน<br>
  ละแวกบ้าน คือ<br>
<br>
   ๑. เตียงมีเท้าสูงเกินขนาด  ๒. เตียงมีเท้าเป็นรูปสัตว์ร้าย<br>
   ๓. พรหมขนสัตว์  ๔. เครื่องลาดขนแกะลายวิจิตร<br>
   ๕. เครื่องลาดขนแกะมีสีขาว  ๖. เครื่องลาดมีรูปดอกไม้<br>
   ๗. เครื่องลาดยัดนุ่น  ๘. เครื่องลาดขนแกะวิจิตรด้วยรูป<br>
     สัตว์ร้ายเช่นราชสีห์และเสือ<br>
   ๙. เครื่องลาดขนแกะมีขน ๒ ด้าน  ๑๐. เครื่องลาดขนแกะมีขนด้านเดียว<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  <br>
   ๑๑. เครื่องลาดปักด้วยไหมประดับรัตนะ  ๑๒. เครื่องลาดผ้าไหมประดับรัตนะ<br>
   ๑๓. เครื่องลาดขนแกะขนาดใหญ่ ๑๔. เครื่องลาดบนหลังช้าง<br>
   ที่นางฟ้อน ๑๖ คนร่ายรำ<br>
   ๑๕. เครื่องลาดบนหลังม้า ๑๖. เครื่องลาดในรถ<br>
   ๑๗. เครื่องลาดทำด้วยหนังเสือ ๑๘. เครื่องลาดหนังชะมด<br>
   ๑๙. เครื่องลาดมีเพดาน ๒๐. เครื่องลาดมีหมอน ๒ ข้าง๑<br>
  <br>
  ภิกษุทั้งหลายยำเกรงอยู่จึงไม่ยอมนั่ง ภิกษุทั้งหลายจึงนำเรื่องนี้ไปกราบทูล<br>
  พระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเครื่องใช้อย่างคฤหัสถ์<br>
  ยกเว้นเครื่องลาด ๓ ชนิด คือ ม้านั่งสี่เหลี่ยม เตียงใหญ่ เครื่องลาดยัดนุ่น นอก<br>
  นั้นนั่งได้ แต่ไม่อนุญาตให้นอน<br>
  สมัยนั้น คนทั้งหลายตกแต่งเตียงบ้าง ตั่งบ้างยัดนุ่นไว้ที่โรงอาหารในละแวกบ้าน<br>
  พวกภิกษุยำเกรงอยู่จึงไม่ยอมนั่ง<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้นั่งบนเครื่องใช้อย่าง<br>
  คฤหัสถ์ได้ แต่ไม่อนุญาตให้นอน</p>
<p> เชตวนวิหารานุโมทนา<br>
  ว่าด้วยทรงอนุโมทนาการถวายเชตวันวิหาร<br>
  [๓๑๕] ครั้งนั้น พระผู้มีพระภาคเสด็จจาริกไปโดยลำดับ จนถึงกรุงสาวัตถี ทราบว่า<br>
  พระผู้มีพระภาคประทับอยู่ ณ พระเชตวัน อารามของอนาถบิณฑิกคหบดีในกรุง<br>
  สาวัตถีนั้น<br><br>เชิงอรรถ :<br>
  ๑ วิ.ม.(แปล) ๕/๒๕๔/๒๗, ที.สี.(แปล) ๙/๑๕/๖<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๒๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ครั้งนั้น อนาถบิณฑิกคหบดีเข้าไปเฝ้าพระผู้มีพระภาคถึงที่ประทับ ครั้นถึงแล้ว<br>
  ได้ถวายอภิวาทพระผู้มีพระภาคแล้วนั่ง ณ ที่สมควร ท่านอนาถบิณฑิกคหบดีผู้นั่ง<br>
  ณ ที่สมควรได้กราบทูลพระผู้มีพระภาคดังนี้ว่า ขอพระผู้มีพระภาคพร้อมกับภิกษุสงฆ์<br>
  ทรงรับภัตตาหารของข้าพระพุทธเจ้าเพื่อเจริญกุศลในวันพรุ่งนี้เถิด พระพุทธเจ้าข้า<br>
  พระผู้มีพระภาคทรงรับนิมนต์โดยดุษณีภาพ<br>
  ครั้นอนาถบิณฑิกคหบดีทราบการที่พระผู้มีพระภาคทรงรับนิมนต์แล้ว จึงลุก<br>
  จากอาสนะถวายอภิวาทพระผู้มีพระภาค ทำประทักษิณแล้วกลับไป<br>
  ครั้นราตรีนั้นผ่านไป อนาถบิณฑิกคหบดีสั่งให้จัดเตรียมของเคี้ยวของฉันอันประณีต<br>
  ให้คนไปกราบทูลภัตกาลว่า ถึงเวลาภัตตาหารแล้ว พระพุทธเจ้าข้า ภัตตาหารเสร็จ<br>
  แล้ว<br>
  ครั้นเวลาเช้า พระผู้มีพระภาคทรงครองอันตรวาสก ทรงถือบาตรและจีวรเสด็จ<br>
  ไปนิเวศน์ของอนาถบิณฑิกคหบดี ประทับนั่งบนอาสนะที่เขาจัดถวายพร้อมกับภิกษุสงฆ์<br>
  อนาถบิณฑิกคหบดีได้นำของเคี้ยวของฉันอันประณีตประเคนภิกษุสงฆ์มีพระพุทธเจ้า<br>
  เป็นประธานด้วยตนเอง กระทั่งพระผู้มีพระภาคเสวยเสร็จ แล้วทรงห้ามภัตตาหารแล้ว<br>
  ละพระหัตถ์จากบาตร จึงนั่งเฝ้าอยู่ ณ ที่สมควร ได้กราบทูลดังนี้ว่า ข้าพระ<br>
  พุทธเจ้าจะปฏิบัติอย่างไรในพระเชตวัน พระพุทธเจ้าข้า<br>
  พระผู้มีพระภาคตรัสว่า ถ้าเช่นนั้น ท่านจงจัดถวายเชตวันแก่สงฆ์จากทิศทั้ง<br>
  ๔ ผู้มาแล้วและยังไม่มา<br>
  อนาถบิณฑิกะรับสนองพระพุทธดำรัสแล้วได้ถวายพระเชตวันแก่สงฆ์จากทิศทั้ง<br>
  ๔ ผู้มาแล้วและยังไม่มา</p>
<p> คาถาอนุโมทนาการถวายวิหาร<br>
  ลำดับนั้น พระผู้มีพระภาคทรงอนุโมทนาอนาถบิณฑิกคหบดี ด้วยพระคาถา<br>
  เหล่านี้ว่า<br>
  วิหารย่อมป้องกันความหนาวร้อนและสัตว์ร้าย<br>
  นอกจากนั้น ยังป้องกันงู ยุงและฝนในคราวหนาวเย็น<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๐ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  นอกจากนั้น ยังป้องกันลมและแดดอันร้อนจัดที่เกิดขึ้น<br>
  การถวายวิหารแก่สงฆ์เพื่อหลีกเร้นอยู่ เพื่อความสุข<br>
  เพื่อเพ่งพินิจ และเพื่อเห็นแจ้ง<br>
  พระพุทธเจ้าทั้งหลายทรงสรรเสริญว่าเป็นทานอันเลิศ<br>
  เพราะฉะนั้น ผู้ฉลาดเมื่อเห็นประโยช์ของตน<br>
  พึงสร้างวิหารอันรื่นรมย์ถวายภิกษุผู้พหูสูตให้อยู่ในที่นี้เถิด<br>
  อีกประการหนึ่ง ผู้เป็นบัณฑิตมีจิตเลื่อมใสในภิกษุพหูสูต<br>
  ผู้ปฏิบัติตรงพึงถวายข้าว น้ำ ผ้า<br>
  และเสนาสนะอันควร แก่ท่านเหล่านั้น<br>
  ท่านเหล่านั้นย่อมแสดงธรรมอันเป็นเหตุบรรเทาสรรพทุกข์แก่เขา<br>
  ซึ่งเมื่อเขารู้ทั่วถึงแล้วจะเป็นผู้ไม่มีอาสวะปรินิพพานได้ในชาตินี้<br>
  ครั้นพระผู้มีพระภาคทรงอนุโมทนาแก่อนาถบิณฑิกคหบดีด้วยพระคาถาเหล่านี้<br>
  แล้วทรงลุกจากอาสนะเสด็จกลับ</p>
<p> อาสนปฏิพาหนาทิ<br>
  ว่าด้วยการกีดกันอาสนะเป็นต้น<br>
  เรื่องบังคับภิกษุผู้นั่งอาสนะถัดไปให้ลุกขึ้นทั้งที่ยังฉัน<br>
  [๓๑๖] สมัยนั้น มหาอมาตย์ผู้หนึ่งเป็นสาวกของอาชีวกจัดถวายสังฆภัต ท่าน<br>
  พระอุปนันทศากยบุตรมาภายหลัง บังคับภิกษุผู้นั่งอาสนะถัดไปให้ลุกขึ้นทั้งที่กำลัง<br>
  ฉันอยู่ จึงเกิดความวุ่นวายขึ้นในโรงอาหาร<br>
  ครั้งนั้น มหาอมาตย์ผู้นั้นตำหนิ ประณาม โพนทะนาว่า ไฉนพวกพระสมณะ<br>
  เชื้อสายศากยบุตรมาภายหลังจึงบังคับภิกษุผู้นั่งอาสนะถัดไปให้ลุกขึ้นทั้งที่กำลังฉัน<br>
  อยู่เล่า ทำให้เกิดความวุ่นวายในโรงอาหาร ภิกษุผู้นั่งที่อื่นควรจะได้ฉันจนอิ่มมิใช่หรือ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๑ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ภิกษุทั้งหลายได้ยินมหาอมาตย์นั้นตำหนิ ประณาม โพนทะนา ฯลฯ บรรดาภิกษุ<br>
  ผู้มักน้อยสันโดษ ฯลฯ ตำหนิ ประณาม โพนทะนาว่า ไฉนท่านพระอุปนันทศากยบุตร<br>
  มาภายหลัง จึงบังคับภิกษุผู้นั่งอาสนะถัดไปให้ลุกขึ้นทั้งที่กำลังฉันอยู่เล่า
  ทำให้เกิด<br>
  ความวุ่นวายในโรงอาหาร<br>
  ครั้งนั้นแล ภิกษุเหล่านั้นได้นำเรื่องไปกราบทูลพระผู้มีพระภาคให้ทรงทราบ<br>
  พระผู้มีพระภาคทรงสอบถามท่านพระอุปนันทศากยบุตรว่า อุปนันทะ ทราบว่า<br>
  เธอมาภายหลังบังคับภิกษุผู้นั่งอาสนะถัดไปให้ลุกขึ้นทั้งที่กำลังฉันอยู่ ทำให้เกิดความ<br>
  วุ่นวายในโรงอาหารจริงหรือ<br>
  พระอุปนันทะทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า โมฆบุรุษ ไฉนเธอมาภายหลังจึงบังคับ<br>
  ภิกษุผู้นั่งอาสนะถัดไปให้ลุกขึ้นทั้งที่กำลังฉันอยู่ ทำให้เกิดความวุ่นวายในโรงอาหารเล่า<br>
  โมฆบุรุษ การกระทำอย่างนี้ มิได้ทำคนที่ยังไม่เลื่อมใสให้เลื่อมใส ฯลฯ ครั้นทรง<br>
  ตำหนิแล้ว ฯลฯ ทรงแสดงธรรมมีกถารับสั่งกับภิกษุทั้งหลายว่า ภิกษุทั้งหลาย<br>
  ภิกษุไม่พึงบังคับให้ภิกษุที่นั่งอาสนะถัดไปให้ลุกขึ้นทั้งที่กำลังฉันอยู่ รูปใดบังคับให้ลุกขึ้น<br>
  ต้องอาบัติทุกกฏ ถ้าบังคับให้ลุกขึ้น ภิกษุที่ลุกขึ้นนั้นย่อมเป็นผู้ห้ามภัตด้วย
  พึงกล่าว<br>
  กับภิกษุนั้นว่า ท่านจงไปหาน้ำมา ถ้าพึงได้น้ำนั้น นั่นเป็นการดี ถ้าไม่ได้
  ภิกษุ<br>
  ที่ถูกบังคับให้ลุกขึ้นนั้นพึงกลืนเมล็ดข้าวให้เรียบร้อยแล้วจึงให้อาสนะแก่ภิกษุผู้แก่<br>
  พรรษากว่า ภิกษุทั้งหลาย แต่เราไม่ได้กล่าวว่า ภิกษุพึงกีดกันอาสะสำหรับภิกษุ<br>
  ผู้แก่พรรษากว่า โดยปริยายใด ๆ รูปใดกีดกัน ต้องอาบัติทุกกฏ</p>
<p> เรื่องพวกภิกษุฉัพพัคคีย์ไล่ภิกษุอาพาธ<br>
  สมัยนั้น พวกภิกษุฉัพพัคคีย์บังคับพวกภิกษุเป็นไข้ให้ลุกขึ้น<br>
  พวกภิกษุเป็นไข้ตอบว่า พวกเราไม่สามารถลุกขึ้นได้ (เพราะ) พวกเราเป็นไข้<br>
  พวกภิกษุฉัพพัคคีย์กล่าวว่า พวกเราจะช่วยพยุงพวกท่านให้ลุกขึ้น แล้วช่วย<br>
  ประคองให้ลุกขึ้น แล้วก็ปล่อยให้พวกภิกษุไข้ยืนอยู่ พวกภิกษุไข้สลบล้มลง ฯลฯ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๒ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ ฯลฯ พระผู้<br>
  มีพระภาครับสั่งว่า ภิกษุทั้งหลาย ภิกษุไม่พึงบังคับภิกษุเป็นไข้ให้ลุกขึ้น รูปใดบังคับ<br>
  ให้ลุกขึ้น ต้องอาบัติทุกกฏ<br>
  สมัยนั้น พวกภิกษุฉัพพัคคีย์กล่าวว่า พวกกระผมเป็นไข้ไม่ควรที่จะถูกไล่ให้<br>
  ลุกขึ้น แล้วยึดเอาที่นอนดี ๆ ฯลฯ<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเพื่อให้ที่นอนที่เหมาะสม<br>
  แก่ภิกษุเป็นไข้<br>
  ต่อมา พวกภิกษุฉัพพัคคีย์ก็กีดกันอาสนะเอาไว้โดยอ้างเลศ ภิกษุทั้งหลายจึง<br>
  นำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงกีดกันเสนาสนะโดยอ้างเลศ<br>
  รูปใดกีดกัน ต้องอาบัติทุกกฏ</p>
<p> เรื่องอนุญาตให้ภิกษุถือเสนาสนะ<br>
  สมัยนั้น พวกภิกษุสัตตรสวัคคีย์(พวกภิกษุที่อยู่ในกลุ่มภิกษุ ๑๗ รูป)ซ่อม<br>
  แซมวิหารหลังใหญ่แห่งหนึ่งอยู่สุดเขตอาราม ด้วยหมายใจว่า พวกเราจะจำพรรษา<br>
  ในที่นี้<br>
  พวกภิกษุฉัพพัคคีย์เห็นพวกภิกษุสัตตรสวัคคีย์กำลังซ่อมแซมวิหาร ครั้นเห็น<br>
  แล้วจึงกล่าวกันอย่างนี้ว่า ท่านทั้งหลาย พวกภิกษุสัตตรสวัคคีย์เหล่านี้กำลังซ่อม<br>
  แซมวิหาร มาเถิด พวกเราช่วยกันขับไล่พวกภิกษุสัตตรสวัคคีย์นั้นออกไป<br>
  ภิกษุบางพวกกล่าวอย่างนี้ว่า ท่านทั้งหลาย โปรดคอยจนกว่าพวกภิกษุ<br>
  สัตตรสวัคคีย์นั้นจะซ่อมวิหารเสร็จแล้วพวกเราค่อยไล่ออกไป<br>
  ต่อมา พวกภิกษุฉัพพัคคีย์ได้กล่าวกับพวกภิกษุสัตตรสวัคคีย์ดังนี้ว่า พวก<br>
  ท่านจงย้ายออกไป วิหารเป็นของพวกเรา</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๓ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  พวกภิกษุสัตตรสวัคคีย์กล่าวว่า ท่านทั้งหลาย พวกท่านควรจะบอกก่อนมิใช่<br>
  หรือ พวกเราจะได้ซ่อมแซมวิหารหลังอื่น<br>
  พวกภิกษุฉัพพัคคีย์ตอบว่า ท่านทั้งหลาย วิหารเป็นของสงฆ์มิใช่หรือ<br>
  พวกภิกษุสัตตรสวัคคีย์ตอบว่า ใช่ ท่านทั้งหลาย วิหารเป็นของสงฆ์<br>
  พวกภิกษุฉัพพัคคีย์กล่าวว่า พวกท่านจงย้ายออกไป วิหารเป็นของพวกเรา<br>
  พวกภิกษุสัตตรสวัคคีย์กล่าวว่า วิหารใหญ่ พวกท่านก็อยู่ได้ พวกเราก็อยู่ได้<br>
  พวกภิกษุฉัพพัคคีย์กล่าวว่า พวกท่านจงย้ายออกไป วิหารเป็นของพวกเรา<br>
  แล้วโกรธ ไม่พอใจ จับคอฉุดลากออกไป<br>
  พวกภิกษุสัตตรสวัคคีย์เมื่อถูกพวกภิกษุฉัพพัคคีย์ฉุดลากออกไปก็ร้องไห้<br>
  ภิกษุทั้งหลายถามว่า ท่านทั้งหลาย พวกท่านร้องไห้ทำไม<br>
  พวกภิกษุสัตตรสวัคคีย์ตอบว่า ท่านทั้งหลาย พวกภิกษุฉัพพัคคีย์เหล่านี้โกรธ<br>
  ไม่พอใจฉุดลากพวกกระผมออกจากวิหารของสงฆ์<br>
  บรรดาภิกษุผู้มักน้อยสันโดษ ตำหนิ ประณาม โพนทะนาว่า ไฉนพวกภิกษุ<br>
  ฉัพพัคคีย์จึงโกรธไม่พอใจ ฉุดลากภิกษุทั้งหลายออกจากวิหารของสงฆ์เล่า<br>
  ครั้งนั้นแล ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาคทรงสอบถามภิกษุทั้งหลายว่า ภิกษุทั้งหลาย ทราบว่าพวก<br>
  ภิกษุฉัพพัคคีย์โกรธไม่พอใจ ฉุดลากภิกษุทั้งหลายออกจากวิหารของสงฆ์ จริงหรือ<br>
  ภิกษุทั้งหลายทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิ ฯลฯ ครั้นทรงตำหนิแล้ว ฯลฯ ทรงแสดง<br>
  ธรรมีกถารับสั่งกับภิกษุทั้งหลายว่า ภิกษุทั้งหลาย ภิกษุโกรธไม่พอใจ ไม่พึงฉุดลาก<br>
  ภิกษุออกจากวิหารของสงฆ์ รูปใดฉุดลาก พึงปรับอาบัติตามธรรม๑ ภิกษุทั้งหลาย<br>
  เราอนุญาตให้ภิกษุถือเสนาสนะ<br><br>เชิงอรรถ :<br>
  ๑ พึงปรับอาบัติตามธรรม หมายถึงพึงปรับอาบัติปาจิตตีย์ตามความแห่งสิกขาบทที่ ๗
  แห่งภูตคามวรรค<br>
  (วิ.มหา. แปล ๒/๑๒๔-๑๒๕/๓๐๒-๓๐๓)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๔ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  เสนาสนคาหาปกสมมติ<br>
  ว่าด้วยการแต่งตั้งภิกษุเป็นเจ้าหน้าที่จัดแจงเสนาสนะ<br>
  [๓๑๗] ครั้งนั้น ภิกษุทั้งหลายได้ปรึกษากันดังนี้ว่า ใครจะพึงจัดแจงให้ภิกษุถือ<br>
  เสนาสนะ ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้แต่งตั้งภิกษุผู้มีคุณสมบัติ<br>
  ๕ อย่างเป็นเจ้าหน้าที่จัดแจงให้ถือเสนาสนะ คือ<br>
  ๑. ไม่ลำเอียงเพราะชอบ ๒. ไม่ลำเอียงเพราะชัง<br>
  ๓. ไม่ลำเอียงเพราะหลง ๔. ไม่ลำเอียงเพราะกลัว<br>
  ๕. รู้จักเสนาสนะที่ให้ภิกษุถือและเสนาสนะที่ยังมิได้ให้ภิกษุถือ</p>
<p> วิธีแต่งตั้งและกรรมวาจา<br>
  ภิกษุทั้งหลาย สงฆ์พึงแต่งตั้งอย่างนี้ ในเบื้องต้นพึงขอร้องภิกษุ ภิกษุผู้ฉลาด<br>
  สามารถพึงประกาศให้สงฆ์ทราบด้วยญัตติทุติยกรรมวาจาว่า<br>
  ท่านผู้เจริญ ขอสงฆ์จงฟังข้าพเจ้า ถ้าสงฆ์พร้อมกันแล้วสงฆ์พึงแต่งตั้งภิกษุชื่อ<br>
  นี้เป็นเจ้าหน้าที่จัดแจงให้ถือเสนาสนะ นี่เป็นญัตติ<br>
  ท่านผู้เจริญ ขอสงฆ์จงฟังข้าพเจ้า สงฆ์แต่งตั้งภิกษุชื่อนี้เป็นเจ้าหน้าที่จัดแจงให้<br>
  ถือเสนาสนะ ท่านรูปใดเห็นด้วยกับการแต่งตั้งภิกษุชื่อนี้เป็นเจ้าหน้าที่จัดแจงให้ถือ<br>
  เสนาสนะ ท่านรูปนั้นพึงนิ่ง ท่านรูปใดไม่เห็นด้วย ท่านรูปนั้นพึงทักท้วง<br>
  ภิกษุชื่อนี้สงฆ์แต่งตั้งเป็นเจ้าหน้าที่จัดแจงให้ถือเสนาสนะแล้ว สงฆ์เห็นด้วย
  เพราะ<br>
  ฉะนั้นจึงนิ่ง ข้าพเจ้าขอถือความนิ่งนั้นเป็นมติอย่างนี้</p>
<p> เรื่องวิธีการให้ถือเสนาสนะเป็นต้น<br>
  [๓๑๘] ครั้งนั้น ภิกษุเจ้าหน้าที่จัดแจงให้ถือเสนาสนะทั้งหลายปรึกษากันดังนี้<br>
  ว่า พวกเราจะให้ภิกษุถือเสนาสนะอย่างไรหนอ<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๕ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๒. ทุติยภาณวาร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้นับภิกษุทั้งหลายก่อน<br>
  ครั้นนับภิกษุทั้งหลายแล้วจึงนับที่นอน แล้วจึงให้ถือตามจำนวนที่นอน<br>
  เมื่อภิกษุเจ้าหน้าที่ทั้งหลายให้ถือตามจำนวนที่นอน ที่นอนเหลือมาก ฯลฯพระ<br>
  ผู้มีพระภาครับสั่งว่า ภิกษุทั้งหลาย เราอนุญาตให้ถือตามจำนวนวิหาร<br>
  เมื่อภิกษุเจ้าหน้าที่ทั้งหลายให้ถือตามจำนวนวิหาร วิหารก็ยังเหลือมาก ฯลฯ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ถือตามจำนวนบริเวณ<br>
  เมื่อภิกษุเจ้าหน้าที่ทั้งหลายให้ถือตามจำนวนบริเวณ บริเวณก็ยังเหลือมาก ฯลฯ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้เพิ่มให้อีก เมื่อภิกษุรับส่วน<br>
  เพิ่มไปแล้ว ภิกษุอื่นมา เมื่อไม่ปรารถนา(จะให้)ก็ไม่ต้องให้<br>
  สมัยนั้น ภิกษุทั้งหลายให้ภิกษุผู้อยู่นอกสีมาถือเสนาสนะ ภิกษุทั้งหลายจึงนำ<br>
  เรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงให้ภิกษุที่อยู่นอกสีมาถือ<br>
  เสนาสนะ รูปใดให้ถือ ต้องอาบัติทุกกฏ<br>
  สมัยนั้น ภิกษุทั้งหลายถือเสนาสนะแล้วหวงไว้ตลอดเวลา ภิกษุทั้งหลายจึงนำ<br>
  เรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย ภิกษุไม่พึงถือเสนาสนะแล้วหวงไว้<br>
  ตลอดเวลา รูปใดหวงไว้ ต้องอาบัติทุกกฏ ภิกษุทั้งหลาย เราอนุญาตให้หวงไว้ได้<br>
  ตลอด ๓ เดือนฤดูฝน แต่จะหวงไว้ตลอดฤดูไม่ได้</p>
<p> เรื่องให้ถือเสนาสนะ ๓ อย่าง<br>
  ต่อมา ภิกษุทั้งหลายได้ปรึกษากันดังนี้ว่า การให้ถือเสนาสนะมีกี่อย่าง ภิกษุ<br>
  ทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย การให้ถือเสนาสนะมี ๓ อย่าง คือ</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๖ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๓. ตติยภาณวาร<br>
  ๑. ให้ถือในวันเข้าพรรษาต้น ๒. ให้ถือในวันเข้าพรรษาหลัง<br>
  ๓. ให้ถือในระหว่างพ้นจากระยะนั้น<br>
  เสนาสนะที่จะให้ถือในวันเข้าพรรษาต้น พึงให้ถือในวันแรม ๑ ค่ำ เดือน ๘<br>
  เสนาสนะที่จะให้ถือในวันเข้าพรรษาหลัง พึงให้ถือในเมื่อเดือน ๘ ล่วงไป ๑ เดือน<br>
  (เดือน ๙) เสนาสนะที่จะให้ถือในระหว่างพ้นจากระยะนั้น พึงให้ถือในวันถัดจากวัน<br>
  ปวารณา คือ วันแรม ๑ ค่ำ เพื่ออยู่จำพรรษาต่อไป ภิกษุทั้งหลาย การให้ถือ<br>
  เสนาสนะมี ๓ อย่างนี้<br>
  ทุติยภาณวาร จบ</p>
<p> ๓. ตติยภาณวาร<br>
  เรื่องพระอุปนันทศากยบุตรจองเสนาสนะ<br>
  [๓๑๙] สมัยนั้น ท่านพระอุปนันทศากยบุตรถือเสนาสนะในกรุงสาวัตถี แล้ว<br>
  เดินทางไปอาวาสใกล้หมู่บ้านอีกแห่งหนึ่ง ได้ถือเสนาสนะในที่นั้นอีก<br>
  ครั้งนั้น ภิกษุทั้งหลายได้ปรึกษากันดังนี้ว่า ท่านอุปนันทศากยบุตรนี้เป็นผู้<br>
  ก่อความบาดหมาง ก่อความทะเลาะ ก่อความวิวาท ก่อความอื้อฉาว ก่ออธิกรณ์<br>
  ในสงฆ์ ถ้าท่านอุปนันทศากยบุตรจะจำพรรษาในอาวาสนี้ พวกเราทั้งหมดจะอยู่<br>
  ไม่ผาสุก อย่ากระนั้นเลย พวกเราจะถามท่านอุปนันทศากยบุตร ลำดับนั้น ภิกษุ<br>
  เหล่านั้นจึงถามท่านพระอุปนันทศากยบุตรดังนี้ว่า ท่านอุปนันทะ ท่านถือเสนาสนะ<br>
  ในกรุงสาวัตถีแล้วมิใช่หรือ<br>
  ท่านพระอุปนันทศากยบุตรตอบว่า ใช่แล้ว ท่านทั้งหลาย<br>
  ภิกษุทั้งหลายถามว่า ท่านรูปเดียว เหตุใดจึงหวงเสนาสนะไว้ถึง ๒ แห่งเล่า<br>
  ท่านพระอุปนันทศากยบุตรตอบว่า กระผมจะสละเสนาสนะที่นี่ไปเดี๋ยวนี้แล้ว<br>
  จะถือเสนาสนะในกรุงสาวัตถีนั้น</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๗ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๓. ตติยภาณวาร<br>
  บรรดาภิกษุมักน้อยสันโดษ ฯลฯ ตำหนิ ประณาม โพนทะนาว่า ไฉนท่าน<br>
  อุปนันทศากยบุตรจึงหวงเสนาสนะไว้ถึง ๒ แห่งเล่า<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาคทรงสอบถามท่านพระอุปนันทะว่า อุปนันทะ ทราบว่า เธอ<br>
  เพียงรูปเดียวหวงเสนาสนะไว้ ๒ แห่งจริงหรือ<br>
  พระอุปนันทะทูลรับว่า จริง พระพุทธเจ้าข้า<br>
  พระผู้มีพระภาคพุทธเจ้าทรงตำหนิว่า โมฆะบุรุษ ไฉนเธอผู้เดียวจึงหวงเสนาสนะ<br>
  ไว้ถึง ๒ แห่งเล่า โมฆบุรุษ เธอถือในที่นั้นแล้วสละในที่นี้ ถือในที่นี้แล้วสละในที่นั้น<br>
  โมฆบุรุษ เมื่อเป็นเช่นนี้เธอก็จะคลาดจากเสนาสนะทั้ง ๒ แห่ง โมฆบุรุษ การ<br>
  กระทำอย่างนี้มิได้ทำคนที่ยังไม่เลื่อมใสให้เลื่อมใส ฯลฯ ครั้นทรงตำหนิแล้ว ฯลฯ<br>
  ทรงแสดงธรรมีกถารับสั่งกับภิกษุทั้งหลายว่า ภิกษุทั้งหลาย ภิกษุรูปเดียวไม่พึงหวง<br>
  เสนาสนะไว้ ๒ แห่ง รูปใดหวงไว้ ต้องอาบัติทุกกฏ</p>
<p> เรื่องตรัสวันยกถา<br>
  [๓๒๐] สมัยนั้น พระผู้มีพระภาคตรัสวินัยกถาแก่ภิกษุทั้งหลาย ทรงพรรณนา<br>
  คุณแห่งพระวินัย ตรัสสรรเสริญการเรียนพระวินัย ทรงพรรณนาคุณของท่านพระ<br>
  อุบาลีโดยประการต่าง ๆ<br>
  ภิกษุทั้งหลายได้ปรึกษากันดังนี้ว่า พระผู้มีพระภาคตรัสวินัยกถา ทรงพรรรนา<br>
  คุณแห่งพระวินัย ตรัสสรรเสริญการเรียนพระวินัย ทรงพรรณนาคุณของท่านพระ<br>
  อุบาลีโดยประการต่าง ๆ ขอให้พวกเรามาเรียนพระวินัยในสำนักของท่านพระอุบาลี<br>
  กันเถิด<br>
  ภิกษุเหล่านั้นจำนวนมากเป็นเถระก็มี เป็นนวกะก็มี เป็นมัชฌิมะก็มีพากันเล่า<br>
  เรียนพระวินัยในสำนักของท่านพระอุบาลี ท่านพระอุบาลีก็ยืนสอนด้วยความเคารพ<br>
  ภิกษุทั้งหลายผู้เป็นเถระ ฝ่ายภิกษุเถระทั้งหลายก็ยืนเรียนด้วยความเคารพธรรม<br>
  ด้วยเหตุนี้ ภิกษุเถระทั้งหลายก็เมื่อยล้า และท่านพระอุบาลีก็เมื่อยล้า</p>
<p><br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๘ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๓. ตติยภาณวาร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ภิกษุนวกะผู้สอนนั่งบน<br>
  อาสนะเสมอกันหรือสูงกว่า(ภิกษุผู้เรียนที่เป็นเถระ)ได้ ด้วยความเคารพธรรม ให้ภิกษุ<br>
  ผู้เถระผู้เรียนนั่งบนอาสนะเสมอกันหรือต่ำกว่า(พระผู้สอนที่เป็นนวกะ)ได้ ด้วยความ<br>
  เคารพธรรม<br>
  สมัยนั้น ภิกษุจำนวนมากยืนรอคอยจะเรียนพระวินัยในสำนักของท่านพระอุบาลี<br>
  จนเมื่อยล้า<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ภิกษุมีอาสนะ๑ระดับ<br>
  เดียวกันนั่งรวมกันได้<br>
  ต่อมา ภิกษุทั้งหลายได้ปรึกษากันดังนี้ว่า ที่ชื่อว่าภิกษุมีอาสนะระดับเดียวกัน<br>
  ด้วยคุณสมบัติเท่าไร<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ภิกษุผู้มีพรรษาแก่กว่า<br>
  กันอ่อนกว่ากันระหว่าง ๓ พรรษานั่งรวมกันได้<br>
  สมัยนั้น ภิกษุจำนวนหลายรูปมีอาสนะระดับเดียวกันนั่งบนเตียงเดียวกัน ทำให้<br>
  เตียงหัก นั่งบนตั่งเดียวกัน ทำให้ตั่งหัก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงละ ๓ รูป ตั่งละ ๓<br>
  รูป<br>
  แม้ภิกษุ ๓ รูปนั่งบนเตียงก็ทำให้เตียงหัก นั่งบนตั่งก็ทำให้ตั่งหัก<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br><br>เชิงอรรถ :<br>
  ๑ อาสนะ ในที่นี้ มีความหมายใช้แทน พรรษา (ดู วิ.อ. ๓/๓๒๐/๓๔๒)<br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๓๙ }</span></p><hr><p>
  พระวินัยปืฎก จูฬวรรค [๖. เสนาสน ขันธกะ] ๓. ตติยภาณวาร<br>
  พระผู้มีพระภาครับสั่งว่า ภิกษุทั้งหลาย เราอนุญาตเตียงละ ๒ รูป ตั่งละ<br>
  ๒ รูป<br>
  สมัยนั้น ภิกษุทั้งหลายยำเกรงที่จะนั่งบนอาสนะยาวร่วมกับภิกษุผู้มีอาสนะ<br>
  ต่างระดับกัน<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้นั่งบนอาสนะยาวร่วม<br>
  กับภิกษุที่มีอาสนะต่างระดับกันได้ ยกเว้นบัณเฑาะก์ มาตุคาม อุภโตพยัญชนก<br>
  ต่อมา ภิกษุทั้งหลายได้ปรึกษากันดังนี้ว่า อาสนะยาวที่สุดกำหนดไว้เท่าไร ฯลฯ<br>
  พระผู้มีพระภาครับสั่งว่า ภิกษุทั้งหลาย เราอนุญาตอาสนะยาวที่สุดนั่งได้ ๓ รูป<br>
  สมัยนั้น นางวิสาขามิคารมาตาประสงค์จะให้สร้างปราสาทมีระเบียงและมีหลังคา<br>
  ดังเทริดตั้งอยู่บนกระพองช้างถวายสงฆ์ ลำดับนั้น ภิกษุทั้งหลายได้ปรึกษากันดังนี้ว่า<br>
  พระผู้มีพระภาคทรงอนุญาตการใช้สอยปราสาทหรือยังไม่ได้ทรงอนุญาต<br>
  ภิกษุทั้งหลายจึงนำเรื่องนี้ไปกราบทูลพระผู้มีพระภาคให้ทรงทราบ<br>
  พระผู้มีพระภาครับสั่งว่า ภิกษุทั้งหลาย เราอนุญาตให้ใช้สอยปราสาททุกอย่าง<br>
  สมัยนั้น สมเด็จพระอัยยิกาของพระเจ้าปเสนทิโกศลทิวงคต เพราะการทิวงคตนั้น<br>
  เครื่องอกัปปิยภัณฑ์จำนวนมากจึงเกิดขึ้นแก่สงฆ์ คือ<br>
  <br>
   ๑. เตียงมีเท้าสูงเกินขนาด  ๒. เตียงมีเท้าเป็นรูปสัตว์ร้าย<br>
   ๓. พรมขนสัตว์  ๔. เครื่องลาดขนแกะลายวิจิตร<br>
   ๕. เครื่องลาดขนแกะมีสีขาว  ๖. เครื่องลาดมีรูปดอกไม้<br>
   ๗. เครื่องลาดยัดนุ่น  ๘. เครื่องลาดขนแกะวิจิตรด้วยรูป<br>
     สัตว์ร้ายเช่นราชสีห์และเสือ<br>
   ๙. เครื่องลาดขนแกะมีขน ๒ ด้าน ๑๐. เครื่องลาดขนแกะมีขนด้านเดียว<br>
   ๑๐. เครื่องลาดปักด้วยไหมประดับรัตนะ  ๑๒. เครื่องลาดผ้าไหมประดับรัตนะ<br>
  <br>
  <br><span class="footer">{ที่มา : โปรแกรมพระไตรปิฎกภาษาไทย ฉบับมหาจุฬาลงกรณราชวิทยาลัย เล่ม : ๗ หน้า
  :๑๔๐ }</span></p><hr><p class="nc"><a href="tpd07-2.htm" >&gt;&gt;&gt;&gt;&gt; หน้าต่อไป &gt;&gt;&gt;&gt;&gt;</a></p>
  <p><br>
</p>
<br>
<br>
<br>

  </div>
</div>
<br>
<br>
<br>
<br>
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body></html>