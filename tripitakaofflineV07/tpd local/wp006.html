<html>
<head>
<title>ธัมมโชติ - วิปัสสนา-ข้อควรระวัง</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
วิปัสสนา-ข้อควรระวัง</h2></div>
<br />
ในหน้านี้จะเป็นเรื่องของข้อควรระวังในการเจริญวิปัสสนากรรมฐานนะครับ<br />
<br />
<div class="subject">
</div>
<h3>
    ทำไมไม่พูดถึงวิปัสสนาญาณ</h3>
วิปัสสนาญาณคือปัญญา ความรู้ ความเห็นแจ้งด้วยตนเองถึงธรรมชาติที่แท้จริงของรูปนาม (ความไม่เที่ยง 
    เป็นทุกข์ เป็นอนัตตา ไม่อยู่ในอำนาจของใคร ไม่เป็นไปตามใจปรารถนา ยึดมั่นถือมั่นไม่ได้ 
    ฯลฯ) อันเป็นผลจากการเจริญวิปัสสนานะครับ<br />
<br />
เมื่อความรู้ ความเห็นแจ้งนี้พอกพูนขึ้นเรื่อยๆ ก็จะทำให้ความรู้สึกนึกคิดตลอดจนการมองโลกของผู้ปฏิบัติเปลี่ยนแปลงไปตามลำดับขั้นของปัญญานั้น ทีละมากบ้างน้อยบ้าง 
    จนในที่สุดก็จะทำลายความยึดมั่นถือมั่นในสิ่งต่างๆ อันเป็นต้นเหตุแห่งกิเลสและความทุกข์ทั้งปวงลงไปอย่างถาวรในขณะแห่งมรรคญาณ และจะเห็นผลของการทำลายนั้นได้อย่างชัดเจนในขณะแห่งผลญาณครับ<br />
<br />
ลำดับขั้นของพัฒนาการเหล่านี้ได้รับการแบ่งเป็นขั้นย่อยๆ เอาไว้หลายแนวทางนะครับ เช่น<br />
<ul>
<li> 
    แบ่งตามแนวของ<span class="im2"><b>วิสุทธิคุณ 
      7</b></span> ได้เป็น 7 ขั้น  </li>
<li>แบ่งตามแนว<b><span class="im2">โสฬสญาณ</span>หรือ<span class="im2">ญาณ
  16</span></b> ได้เป็น 16 ขั้น</li>
</ul>
<br />
แต่ถ้าสังเกตให้ดีแล้วจะเห็นว่าผู้ดำเนินการไม่เคยเขียนรายละเอียดของเรื่องเหล่านี้เอาไว้เลยนะครับ ทำไมจึงเป็นเช่นนั้น? ขออธิบายถึงข้อดีข้อเสียของเรื่องเหล่านี้ ดังนี้ครับ :<br />
<br />
ถึงแม้ผู้ปฏิบัติจะไม่รู้เกี่ยวกับลำดับขั้นของวิปัสสนาญาณเลย แต่ถ้าปฏิบัติถูกทางแล้ววิปัสสนาญาณก็ย่อมจะเกิดขึ้นมาเองโดยลำดับอยู่แล้วครับ และแน่นอนว่าผลอันสืบเนื่องจากวิปัสสนาญาณนั้นก็ย่อมจะเกิดตามมาอย่างไม่ต้องสงสัย และพัฒนาการต่างๆ ก็ย่อมจะเป็นไปตามขั้นตอน 
  ตามวาสนาบารมีและอุปนิสัยอันเป็นลักษณะเฉพาะตัวของแต่ละบุคคลนะครับ เพราะต้นเหตุที่แท้จริงของการเปลี่ยนแปลงเหล่านี้ก็คือความรู้ ความเข้าใจ ความเห็นแจ้งในธรรมชาติของรูปนามด้วยปัญญาของตนเองอันเกิดจากการเจริญวิปัสสนานั่นเองครับ ไม่ใช่เกิดจากระเบียบกฎเกณฑ์ที่ใครวางเอาไว้เลย จะมีก็แต่กฎเกณฑ์ของธรรมชาติเท่านั้นนะครับ<br />
<br />
แต่ถ้าผู้ปฏิบัติรู้เรื่องรายละเอียดของวิปัสสนาญาณขั้นต่างๆ ล่วงหน้า ก่อนที่ความเห็นแจ้งเหล่านั้นจะเกิดขึ้นด้วยปัญญาของตนเองจริงๆ 
  แล้ว ผลเสียที่อาจจะเกิดตามมาก็คือ<br />
<ol>
<li>การปฏิบัติจะก้าวหน้าได้ช้า 
    เพราะผู้ปฏิบัติมัวแต่คอยเปรียบเทียบผลการปฏิบัติของตนกับทฤษฎีอยู่ และอาจถึงขั้นทำให้เกิดความฟุ้งซ่าน 
    ไม่อยู่กับสภาวะอันเป็นปัจจุบันเฉพาะหน้าจนปัญญาไม่เกิดเลยก็ได้ครับ</li>
<br />
<li>ผู้ปฏิบัติอาจเกิดอติมานะ 
    คือความเย่อหยิ่งถือตนว่าปฏิบัติได้สูงกว่าคนอื่น ซึ่งเป็นกิเลสชนิดหนึ่งและอาจมีผลสืบเนื่องให้กิเลสตัวอื่นๆ 
    เกิดตามมาด้วยครับ</li>
<br />
<li>อาจเกิด<span class="im1">ญาณเทียม</span>ขึ้นมาได้ 
    เพราะผู้ปฏิบัติรู้ล่วงหน้าแล้วว่าต่อไปควรเกิดความรู้และความรู้สึกอย่างไรขึ้นมาบ้าง 
    และด้วยความที่อยากจะก้าวหน้าไปเร็วๆ จึงเกิดการน้อมใจไปสู่ความรู้สึกเช่นนั้น 
    หรือเกิดการสะกดจิตตนเองโดยไม่รู้ตัว ทั้งที่ปัญญาเหล่านั้นยังไม่เกิดขึ้นจริงแต่อาศัยสัญญาคือการจำมาจากตำราหรือจากผู้อื่นครับ<br />
    <br />
    (ซึ่งสัญญาคือความจำได้หมายรู้นั้นจะทำได้ก็เพียงข่มกิเลสเอาไว้เท่านั้นครับ ไม่สามารถทำลายความยึดมั่นถือมั่นและกิเลสต่างๆ ได้อย่างแท้จริง เมื่อมีเหตุปัจจัยที่เหมาะสมกิเลสก็จะแสดงตัวออกมาใหม่ครับ)<br />
    <br />
    จนทำให้เข้าใจผิดได้ว่าตนเองก้าวหน้าไปถึงขั้นนั้นแล้วจริงๆ และอาจเกิดเหตุการณ์เช่นนี้ต่อเนื่องไปจนถึงขั้นเกิดมรรคผลเทียมขึ้นมาเลยก็ได้ครับ (ดูเรื่องสมัยพุทธกาลยังมีผู้เข้าใจผิดเรื่องมรรคผลในหัวข้อถัดไปประกอบนะครับ)</li>
</ol>
การเข้าใจผิดเรื่องผลของการเจริญวิปัสสนานั้นเกิดขึ้นได้ง่ายครับ เพราะธรรมดากิเลสนั้นนอกจากจะถูกทำลายอย่างถาวรด้วยวิปัสสนาปัญญาแล้ว 
  ยังอาจถูกกด หรือข่มเอาไว้ได้หลายวิธี เช่น ด้วยอำนาจของสมาธิ การพิจารณาแล้วข่มเอาไว้ 
  การข่มด้วยสติ การน้อมใจแล้วข่มเอาไว้ ฯลฯ ซึ่งวิธีการเหล่านี้จะซ่อนกิเลสเอาไว้ได้ชั่วคราวเท่านั้นครับ เมื่อสบโอกาสที่เหมาะสมกิเลสเหล่านั้นก็จะแผลงฤทธิ์ออกมาได้ใหม่<br />
<br />
ดังนั้นผู้ปฏิบัติจึงต้องระวังให้ดี ไม่เช่นนั้นแล้วญาณเทียมจะเกิดขึ้นได้ครับ การปฏิบัติโดยการรับรู้สภาวะที่เกิดขึ้นจริงในปัจจุบัน 
  ไม่ต้องสนใจผลที่จะเกิดในอนาคต และไม่ต้องไปเทียบชั้นญาณกับทฤษฎีจะปลอดภัยกว่านะครับ ขอให้ศึกษาวิธีการปฏิบัติให้เข้าใจอย่างชัดเจนเป็นใช้ได้ หลังจากนั้นก็คอยดู คอยสังเกตสภาวะที่ปรากฏให้เห็นจริงๆ 
  ในขณะนั้น แล้ววิปัสสนาญาณก็จะเกิดขึ้นเองครับ อย่าใจร้อน ถ้ามีกัลยาณมิตรคอยแนะนำตามสมควรก็จะยิ่งดีขึ้นไปอีกครับ<br />
<br />
<div class="subject">
</div>
<h3>
สมัยพุทธกาลยังมีผู้เข้าใจผิดเรื่องมรรคผล</h3>
<h4>
<span class="im2">อรรถกถาธรรมบท : ชราวรรควรรณนา เรื่องพระอธิมานิกภิกษุ</span></h4>
(เนื้อเรื่องที่เป็นเรื่องราวรายละเอียดนี้นำมาจากคัมภีร์ชั้นอรรถกถาซึ่งขยายความพระไตรปิฎกอีกทีนะครับ ในพระไตรปิฎกจะมีเฉพาะข้อธรรมที่พระพุทธเจ้าตรัสเอาไว้ตอนท้ายเรื่องเท่านั้น ซึ่งสามารถดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๒๕ หน้า : ๗๘ ข้อ : ๑๔๙)
<h4>
<br />
<span class="im2">ข้อความเบื้องต้น</span></h4>
พระศาสดา เมื่อประทับอยู่ในพระเชตวัน ทรงปรารภพวกภิกษุผู้มีความสำคัญว่า ตนได้บรรลุพระอรหัตผลหลายรูป
  ตรัสพระธรรมเทศนานี้ว่า "ยานิมานิ" เป็นต้น.<br />
<br />
<h4>
<span class="im2">พวกภิกษุสำคัญผิด</span></h4>
ดังได้สดับมา ภิกษุ ๕๐๐ รูปเรียนกรรมฐานในสำนักพระศาสดา แล้วเข้าไปสู่ป่า พากเพียรพยายามอยู่
  ยังฌานให้เกิดขึ้นแล้ว สำคัญว่า "กิจบรรพชิตของพวกเราสำเร็จแล้ว" เพราะกิเลสทั้งหลายไม่ฟุ้งขึ้น (คือภิกษุเหล่านั้นทำกรรมฐานจนสมาธิเกิดขึ้นถึงขั้นได้ฌาน และด้วยอำนาจของสมาธิในขั้นฌานนั้นข่มกิเลสทั้งหลายเอาไว้ จึงเข้าใจผิดคิดว่าตนบรรลุเป็นพระอรหันต์แล้วครับ ดูเรื่อง<span class="im2"><a href="an002.html" target="_blank">พุทธวิธีพัฒนาจิต</a></span> ในหมวด<span class="im2">บทวิเคราะห์</span> ประกอบนะครับ - ธัมมโชติ) จึง(กลับ)มาด้วยหวังว่า "จักกราบทูลคุณที่ตนได้แล้วแด่พระศาสดา."<br />
<br />
<h4>
<span class="im2">พระศาสดาจึงแก้ความสำคัญผิดนั้น</span></h4>
ในเวลาที่พวกเธอถึงซุ้มประตูชั้นนอกเท่านั้น พระศาสดาตรัสกะพระอานนทเถระว่า "อานนท์
  การงาน (เกี่ยว) ด้วยเราผู้อันภิกษุเหล่านี้เข้ามาเฝ้า ยังไม่มี. ภิกษุเหล่านี้จงไปป่าช้าผีดิบ
  (เสียก่อน) กลับมาจากที่นั้นแล้วจึงค่อยเฝ้าเรา."<br />
<br />
พระเถระไปแจ้งความนั้นแก่พวกเธอแล้ว. พวกเธอไม่พูดเลยว่า "พวกเราจะได้ประโยชน์อะไรด้วยป่าช้าผีดิบ" 
  คิดเสียว่า "พระพุทธเจ้าทรงเห็นการณ์ไกล จักทรงเห็น (เหตุ) การณ์" ดังนี้แล้ว
  ไปสู่ป่าช้าผีดิบแล้ว เมื่อเห็นศพในที่นั้น กลับได้ความเกลียดชังในซากศพที่เขาทิ้งไว้
  ๑ วัน ๒ วัน ยังความกำหนัดให้เกิดในสรีระอันสดซึ่งเขาทิ้งไว้ในขณะนั้น. ในขณะนั้นก็รู้ว่า<span class="im1">ตนยังมีกิเลส.</span><br />
<br />
พระศาสดา ..... ตรัสว่า "ภิกษุทั้งหลาย การที่เธอทั้งหลายเห็นร่างกระดูกเช่นนั้น 
  ยังความยินดีด้วยอำนาจราคะให้เกิดขึ้น ควรละหรือ ?" ดังนี้แล้ว ตรัสพระคาถานี้ว่า<br />
<blockquote>
<blockquote>
<blockquote>
<span class="im2">ยานิมานิ อปตฺถานิ อลาปูเนว* สารเท<br />
        กาโปตกานิ อฏฺฐีนิ ตานิ ทิสฺวาน กา รติ.<br />
        <br />
"กระดูกนี้เหล่าใด อันเขาทิ้งเกลื่อนกลาด<br />
        ดุจน้ำเต้าในสารทกาล มีสีเหมือนนกพิราบ<br />
        ความยินดีอะไรเล่า ? (จักมี) เพราะเห็นกระดูกเหล่านั้น."</span><br />
<div align="right">
<span class="im2"> 
        * อรรถกถาว่า อลาพูเนว.</span></div>
</blockquote>
</blockquote>
</blockquote>
(หลังจากรู้ว่าตนยังไม่ได้บรรลุเป็นพระอรหันต์ เมื่อภิกษุเหล่านั้นทำวิปัสสนาต่อไป ในเวลาต่อมาภิกษุเหล่านั้นก็ได้บรรลุเป็นพระอรหันต์ 
  แล้วมาถวายบังคมพระผู้มีพระภาคเจ้าตามที่ตั้งใจเอาไว้อีกครั้งครับ - ธัมมโชติ)<br />
<br />
<h3>
  อย่าทำวิปัสสนาเพื่อหวังเกิดเป็นอะไร</h3>
ผู้ที่เจริญวิปัสสนากรรมฐานนั้น 
  เมื่อมีความเจริญก้าวหน้าขึ้นเป็นลำดับ จิตใจก็จะมีความประณีตขึ้นเรื่อยๆ ซึ่งจะส่งผลให้มีโอกาสไปเกิดในภพภูมิที่สูงขึ้นไปเรื่อยๆ 
  เช่นเดียวกันนะครับ และเมื่อบรรลุมรรคผลในขั้นต่างๆ แล้ว ก็จะไม่มีโอกาสไปเกิดในภพภูมิต่ำๆ 
  อีกต่อไป ตามคุณสมบัติของมรรคผลขั้นนั้นๆ (ดูเรื่อง<a href="wp003.html" target="_blank">อริยบุคคล 8 ประเภทและการละกิเลส</a> ในหมวด<span class="im2">วิปัสสนา (ปัญญา)</span> ประกอบนะครับ)<br />
<br />
การได้ไปเกิดในภพภูมิต่างๆ เหล่านี้ ขอให้ถือว่าเป็นเพียงผลพลอยได้ของการทำวิปัสสนาเท่านั้นนะครับ อย่าได้ถือเป็นจุดมุ่งหมายของการเจริญวิปัสสนาเป็นอันขาด เช่น อย่าคิดว่าจะเจริญวิปัสสนาเพื่อจะได้ไปเกิดในดุสิตเทวโลก 
  หรือเพื่อไปเกิดในสุทธาวาสภูมินะครับ เพราะความรู้สึกนึกคิดเช่นนั้นจะเป็นตัวขวางกั้นมรรคผล 
  ทำให้มรรคผลเกิดได้ยากหรือไม่สามารถเกิดได้เลยครับ<br />
<br />
ทั้งนี้ก็เพราะความรู้สึกนึกคิดเช่นนี้เป็นสภาวะจิตที่ประกอบไปด้วยความยึดมั่นถือมั่นในภพภูมิต่างๆ 
  ประกอบไปด้วยตัณหาในภพ ซึ่งเป็นสภาวะจิตที่ตรงกันข้ามกับมรรคผลนิพพานอันเป็นสภาวะจิตที่พ้นจากความยึดมั่นถือมั่นในสิ่งทั้งปวง 
  ในภพภูมิทั้งปวง พ้นจากตัณหาเครื่องร้อยรัดจิตทั้งปวงนะครับ ไม่ว่าจะเป็นตัณหาในการเกิด 
  หรือตัณหาในการไม่เกิด คือไม่ยึดมั่นทั้งในการเกิดและการไม่เกิด แต่จะรับรู้ในสภาวะต่างๆ 
  ที่กำลังปรากฏ ทั้งในปัจจุบัน อดีต และที่จะปรากฏในอนาคต ตามสภาพความเป็นจริงโดยปราศจากความยึดมั่นถือมั่น 
  ปราศจากทั้งแรงดูดและแรงผลักทั้งปวง เป็นสภาวะที่เป็นอิสระจากสิ่งทั้งปวงครับ<br />
<br />
ดังนั้นความคาดหวังในภพภูมิต่างๆ หรือแม้แต่ความคาดหวังในมรรคผลขั้นต่างๆ (ซึ่งแน่นอนว่าย่อมจะหมายถึงความยึดมั่นถือมั่นในมรรคผลขั้นนั้นๆ นะครับ) 
  ย่อมจะเป็นตัวขัดขวางมรรคผลนิพพานทั้งสิ้น จะมากหรือน้อยก็ขึ้นกับความรุนแรงของความรู้สึกนั้นๆ ครับ<br />
<br />
เพื่อความเจริญก้าวหน้าของการปฏิบัตินั้น ผู้ปฏิบัติควรมีเป้าหมายที่ความหลุดพ้น จากความยึดมั่นถือมั่นในสิ่งทั้งปวงนะครับ แต่ในขณะเดียวกันก็จะต้องไม่มีความยึดมั่นถือมั่นในเป้าหมายนั้นด้วย 
  มีเพียงความรู้สึกที่เป็นกลางๆ อยู่เท่านั้น ซึ่งเป็นความรู้สึกที่ทำได้ยากครับ ต้องวางใจให้ได้ว่าอะไรจะเกิดก็ให้มันเกิด สร้างเหตุปัจจัยให้เหมาะสมแล้วดูผลที่เกิดขึ้นในขณะนั้นไปเรื่อยๆ มีสติอยู่กับปัจจุบันโดยไม่คาดหวังกับอนาคตครับ<br />
<br />
ถ้าจะให้ง่ายกว่านั้น ก็ไม่ต้องตั้งเป้าหมายใดๆ เลยครับ เพียงแต่ทำวิปัสสนาเพื่อศึกษาธรรมชาติที่แท้จริงของรูปนาม 
  หรือของร่างกายจิตใจเท่านั้น แล้วหลังจากนั้นอะไรจะเกิดขึ้น ก็ปล่อยให้เป็นไปตามธรรมชาติของมัน 
  ซึ่งทุกอย่างจะเป็นไปโดยอัตโนมัติ ตามความเหมาะสมของความรู้และปัญญาที่เกิดขึ้นครับ<br />
<br />
<br />
<div class="sign">
ผู้รวบรวม<br />
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
