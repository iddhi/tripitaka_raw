<html>
<head>
<title>ธัมมโชติ - ความรักที่ไม่เป็นทุกข์-ผิดหวังกับความรัก</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
ความรักที่ไม่เป็นทุกข์-ผิดหวังกับความรัก</h2></div>
<br />
<h3>
เนื้อหาประกอบด้วย</h3>
<ul>
<li><a href="#happy">ความรักที่ไม่เป็นทุกข์</a></li>
<li><a href="#sad">ตอบคำถามเรื่อง : ผิดหวังกับความรัก</a></li>
</ul>
<a href="http://anchor/null" id="happy"></a>
<br />
<h3>
ความรักที่ไม่เป็นทุกข์</h3>
ผู้คนทั้งหลายเกือบจะทั้งหมดในโลกนี้ล้วนอยากมีหรือแสวงหาความรักด้วยกันทั้งนั้นนะครับ เพราะเขาเหล่านั้นคิดว่าความรักจะนำมาซึ่งความสุข 
  แต่จะมีสักกี่คนที่มีความสุขจากความรักได้อย่างแท้จริงโดยไม่มีความทุกข์มาเจือปนด้วยเลย 
  ทั้งในขณะเริ่มต้น ท่ามกลาง และที่สุด (ซึ่งจุดสิ้นสุดของการอยู่ร่วมกันของผู้ที่มีความรักนั้นจะต้องเกิดขึ้นอย่างหลีกเลี่ยงไม่ได้นะครับ ไม่ว่าจะเป็นการจากเป็นคือทั้งสองฝ่ายล้วนยังมีชีวิตอยู่ หรือจากตายคือฝ่ายใดฝ่ายหนึ่งหรือทั้งสองฝ่ายต้องตายจากกันไป) 
  <br />
<br />
ความรักนั้นมีหลายรูปแบบนะครับ ซึ่งแต่ละรูปแบบก็ทำให้มีความสุข ความทุกข์ที่แตกต่างกันออกไป 
  <span class="im1">ความรักที่ทำให้เป็นทุกข์คือความรักที่ประกอบไปด้วยความยึดมั่นถือมั่น</span> 
  ยึดมั่นว่าเป็นของๆ เรา เป็นคนรักของเรา เขาจะต้องมีเราคนเดียวตลอดไป อย่าได้ไปชายตามองคนอื่นเลย 
  เขาจะต้องรักเราและอยู่กับเราตลอดไป จะต้องเป็นไปตามที่ใจเราปรารถนา ฯลฯ<br />
<br />
<span class="im1">ถ้าไม่อยากเป็นทุกข์ก็ต้องรักโดยไม่มีความยึดมั่นถือมั่นนะครับ</span> 
  มีแต่ความเมตตา ปรารถนาดีต่อเขาด้วยใจจริง แต่ไม่ยึดมั่นว่าเขาจะต้องเป็นอย่างที่เราปรารถนา 
  หรือคาดหวังจะให้เป็น ต้องรักในส่วนที่ดีของเขา ขณะเดียวกันก็ต้องยอมรับหรือทำใจในส่วนที่ไม่ดีของเขาด้วยนะครับ อย่าคาดหวังว่าจะได้พบกับคนที่สมบูรณ์แบบ เพียบพร้อมไปทุกกระเบียดนิ้ว <br />
<br />
และต้องยอมรับความจริงว่าสิ่งต่างๆ ล้วนเปลี่ยนแปลงไปตามเหตุปัจจัย แม้ร่างกายและจิตใจของเราเองยังเอาแน่อะไรไม่ได้เลย 
  แล้วจะไปหวังอะไรกับคนอื่นครับ วันนี้ ตอนนี้ดี ใครจะรับรองได้ว่าอีก 1 นาทีข้างหน้าจะยังดีอยู่เหมือนเดิม 
  การไปยึดมั่นถือมั่นในสิ่งที่ไม่อยู่ในอำนาจ มีความแปรปรวนเป็นธรรมดา ก็มีแต่ทุกข์เท่านั้นที่หวังได้<br />
<br />
ถ้ายอมรับความจริงเหล่านี้และทำใจได้อย่างแท้จริง สามารถรักได้โดยปราศจากความยึดมั่นถือมั่น 
  มีจิตที่เต็มเปี่ยมไปด้วยความเมตตาที่บริสุทธิ์ รักเพื่อจะให้โดยไม่หวังอะไรตอบแทน 
  ไม่ใช่รักเพื่อจะรับ แต่รักเพื่อจะให้คนที่เรารักมีความสุข ก็จะไม่ต้องเป็นทุกข์ใจเพราะความรักนั้นครับ (ความรู้สึกเช่นนี้มักจะไม่เรียกกันว่าความรัก แต่จะเรียกว่าความเมตตา เพราะโดยทั่วไปแล้วความรักมักจะประกอบไปด้วยความยึดมั่นถือมั่นนะครับ พระพุทธเจ้าจึงตรัสว่า <span class="im2">"โสกะ ปริเทวะ ทุกข์ โทมนัสและอุปายาส*
  ย่อมเกิดแต่ของที่รัก เป็นมาแต่ของที่รัก"</span> - ดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๑๓ หน้า : ๔๓๓ ข้อ : ๓๕๓) แต่ถ้าทำใจเช่นนั้นไม่ได้ 
  การอยู่คนเดียวก็น่าจะมีความสุขมากกว่านะครับ<br />
<br />
ดังคำที่ว่า:<br />
<div class="im2c">
[๒๙๖] 
  ..... ความเยื่อใยย่อมมีแก่บุคคลผู้เกี่ยวข้องกัน<br />
ทุกข์นี้ย่อมเกิดขึ้นตามความเยื่อใย<br />
บุคคลเล็งเห็นโทษอันเกิดแต่ความเยื่อใย<br />
พึงเที่ยวไปผู้เดียว เหมือนนอแรด ฉะนั้น .....</div>
<h4>
<br />
  (ขัคควิสาณสูตรที่ ๓ พระไตรปิฎก พระสุตตันตปิฎก เล่ม ๑๗&nbsp;ขุททกนิกาย ขุททกปาฐ - ธรรมบท - อุทาน)</h4>
(ดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๒๕ หน้า : ๕๐๗ ข้อ : ๓๖)<br /><br />
<br />
โสกะ 
  - ความโศก<br />
ปริเทวะ - ความร่ำไรรำพัน, ความคร่ำครวญ, ความรำพันด้วยเสียใจ, ความบ่นเพ้อ<br />
โทมนัส - ความเสียใจ, ความเป็นทุกข์ใจ<br />
อุปายาส - ความคับแค้นใจ, ความสิ้นหวัง <br />
<br />
<div class="sign">
ธัมมโชติ</div>
<br />
<hr />
<a href="http://anchor/null" id="sad"></a>

<br />
<h3>
ตอบคำถามเรื่อง : ผิดหวังกับความรัก</h3>
<br />
<h3>
  ผิดหวังเรื่องความรัก</h3>
ผู้สนใจท่านหนึ่งได้เมล์มาถามปัญหาเกี่ยวกับเรื่อง<b>ผิดหวังกับความรัก</b> ทางผู้ดำเนินการเห็นว่าน่าจะเป็นประโยชน์แก่ท่านอื่นๆ ด้วย จึงขออนุญาตนำมาลงเอาไว้ 
  ณ ที่นี้นะครับ เนื่องจากมีเนื้อหาสัมพันธ์กัน ดังนี้<br />
<br />
<hr />
<span class="qa">คำถาม</span><br />
<br />
ผิดหวังในความรัก ทำอย่างไรให้รู้สึกเป็นกลางได้เร็วๆ ไม่มีอะไรเสียหาย แต่เสียใจ 
  ไม่รุนแรง เพราะเผื่อใจไว้แล้ว แต่ลึกมาก และรู้สึกว่าเลี่ยงไม่ได้ที่จะต้องมาเจอกัน 
  มาทำให้เกิดเหตุการณ์ในรูปแบบอย่างนี้ ทั้งๆ ที่จริงก็พยายามเลี่ยงมาตลอดแล้ว แต่ในที่สุดก็หนีไม่พ้น 
  ต้องพูดคุยผูกพันกัน อย่างนี้มาจากไหน ทำไมเลี่ยงไม่ได้<br />
<br />
นั่งและเดินจงกรม หรือ แม้แต่สวดมนต์ก็ไม่สามารถทำให้ใจสงบอย่างที่เคยทำได้ ทำอย่างไรดีคะ 
  ใช้เหตุผลวิเคราะห์ ก็ยอมรับความจริงนะคะ ว่ามันน่าจะลงเอยแบบนี้ ถึงเป็นเหตุผลที่พยายามเลี่ยงไงคะ 
  แต่อย่างที่เรียนให้ทราบ ไม่เข้าใจว่าทำไมเลี่ยงไม่พ้น แต่ใจมันแย่มากๆ ทรมานค่ะ<br />
<br />
ขอบคุณค่ะ<br />
<br />
<hr />
<span class="qa">ตอบ</span><br />
<br />
สวัสดีครับ<br />
<br />
ขอบคุณครับที่ให้ความสนใจเว็บไซต์ ธัมมโชติ<br />
<br />
ชีวิตก็อย่างนี้แหละครับ มีสมหวัง แล้วก็มีผิดหวัง มีสุข แล้วก็มีทุกข์ เป็นเรื่องธรรมดาของโลก 
  วิธีแก้ไขความทุกข์ที่เกิดขึ้นนี้ เท่าที่นึกออกตอนนี้ก็มีดังนี้ครับ<br />
<ol>
<li> 
    ยอมรับความจริงของโลกว่าโลกธรรม 8 อย่างนี้เป็นเรื่องธรรมดาของโลก (คือ ได้ลาภ 
    เสื่อมลาภ ได้ยศ เสื่อมยศ ได้รับการสรรเสริญ ถูกนินทา เป็นสุข เป็นทุกข์) ตราบใดที่ยังมีชีวิตอยู่ในโลกก็ต้องทำใจ 
    และยอมรับความจริงข้อนี้ครับ<br />
    <br />
    </li>
<li> 
    คิดว่าความผิดหวังครั้งนี้ก็มีประโยชน์หลายอย่าง เช่น ทำให้ได้เรียนรู้โลกเพิ่มขึ้นอีกพอสมควร 
    เป็นการฝึกฝนจิตใจให้เข้มแข็งขึ้นเพื่อการเผชิญชีวิตในโอกาสต่อๆ ไปนะครับ<br />
    <br />
    </li>
<li> 
    คิดว่าการที่ผิดหวังในตอนนี้นับว่าเป็นสิ่งที่ดีมาก เพราะถ้าตอนนี้ยังคบกันด้วยดีอยู่ 
    แล้วถลำลึกไปกว่านี้มากขึ้นเรื่อยๆ แล้วไปผิดหวังในวันข้างหน้า คิดดูว่าจะเป็นทุกข์มากกว่านี้กี่เท่าครับ<br />
    <br />
    </li>
<li> 
    เปลี่ยนวิกฤตให้เป็นโอกาสโดยการใช้ความทุกข์ในครั้งนี้ให้เป็นพลังในการทำความเพียรเพื่อความพ้นทุกข์อย่างสิ้นเชิงในโอกาสต่อๆ ไปนะครับ (เจริญวิปัสสนากรรมฐาน) คือใช้เรื่องนี้เป็นข้อมูลในการพิจารณาให้เห็นความไม่น่ายินดีของโลก 
    แล้วน้อมใจไปในพระนิพพานที่พ้นจากความวุ่นวายต่างๆ เพราะถ้าตราบใดยังอยู่ในโลก 
    ก็ต้องเจอกับความทุกข์สารพัดรูปแบบเป็นระยะๆ ตลอดไปนะครับ<br />
    <br />
    </li>
<li> 
    อย่าไปนึกโกรธหรือเกลียดคนที่ทำให้ผิดหวังนั้น เพราะจะทำให้เป็นทุกข์เพราะไฟโทสะอีกกองหนึ่งครับ ควรนึกขอบคุณเขาที่เป็นครูสอนให้เราได้เรียนรู้ชีวิตให้ดีขึ้นอีก วันหน้าวันหลังจะได้ไม่พลาดจนต้องเป็นทุกข์อีก 
    แล้วทำใจให้เป็นกลางๆ จะได้หมดเวรต่อกันโดยเร็วนะครับ<br />
    <br />
    </li>
<li> 
    คิดว่าคนที่เป็นทุกข์กว่าเรายังมีอีกมากนะครับ ทั้งในเรื่องความรักและเรื่องอื่นๆ 
    ที่เราเจอนี้เป็นเรื่องที่เล็กน้อยกว่าคนอื่นมาก ลองคิดดูนะครับ บางคนท้องโดยหาพ่อให้ลูกไม่ได้ 
    บางคนต้องทนทุกข์เพราะสามีมีคนอื่นอีก บางคนเจอปัญหาหมดตัวล้มละลาย บางคนทนทุกข์กับโรคเอดส์ 
    บางคนถูกข่มขืน บางคนลูกเสียชีวิต บางคนครอบครัวมีปัญหาทะเลาะกันทุกวัน ฯลฯ<br />
    <br />
    </li>
<li> 
    หาอะไรทำ อย่าปล่อยให้ว่าง จะได้ไม่มีเวลาคิดมากครับ<br />
    <br />
    </li>
<li> 
    หาเพื่อนคุย<br />
    <br />
    </li>
<li> 
    พยายามกำจัดสิ่งที่จะกระตุ้นให้นึกถึงเขาออกไปครับ เช่น ของขวัญ ของฝาก จัดห้องจัดบ้านพักใหม่ 
    หลีกเลี่ยงสถานที่ที่เคยเจอกัน<br />
    <br />
    </li>
<li> 
    นึกถึงคนที่เรารักและรักเราอย่างจริงใจให้มากๆ นะครับ เช่น พ่อ แม่ พี่ น้อง พยายามอย่าไปนึกถึงคนที่ทำให้เราเสียใจเลยนะครับ<br />
    <br />
    </li>
<li> 
    ลองดูเรื่อง<span class="im2">ความรักที่ไม่เป็นทุกข์ ที่ด้านบน</span>ประกอบด้วยนะครับ เผื่อจะช่วยได้<br />
    <br />
    </li>
<li> 
    สิ่งใดถ้าคิดถึงแล้วทำให้เป็นทุกข์ไปโดยเปล่าประโยชน์ ไม่สามารถกลับไปแก้ไขอะไรได้ 
    คิดไปก็ไม่ทำให้อะไรดีขึ้นมาได้ มีแต่จิตใจจะแย่ลง ก็อย่าไปคิดถึงสิ่งนั้นเลยนะครับ 
    คิดว่าจะทำวันนี้ให้ดีที่สุดได้อย่างไรดีกว่านะครับ<br />
    <br />
    คนเราแต่ละคนจะมีชีวิตอยู่ได้อีกสักกี่ปีก็ไม่รู้ จะตายวันตายพรุ่งก็ไม่รู้ อย่าปล่อยให้เรื่องแค่นี้มาทำให้ชีวิตที่เหลือ 
    (ซึ่งไม่รู้ว่าจะอยู่ได้นานเท่าไหร่) ต้องแย่ไปเลยนะครับ ไม่คุ้มกันเลย<br />
    </li>
</ol>
ถ้าตราบใดที่ยังปล่อยวางหรือลืมเรื่องนี้ไม่ได้ ก็ยากที่ใจจะสงบลงได้ครับ เพราะความรักก็สงเคราะห์ได้ในกามฉันทนิวรณ์ 
  (ดูเรื่อง<span class="im2"><a href="sm001.html" target="_blank">นิวรณ์ 5 และวิธีแก้ไข</a></span> ในหมวด<span class="im2">สมถกรรมฐาน 
  (สมาธิ)</span> ประกอบนะครับ) ความโกรธ ความเสียใจ ความทุกข์ใจทั้งหลายก็สงเคราะห์ได้ในพยาปาทนิวรณ์ 
  เมื่อนิวรณ์เกิดขึ้น สมาธิก็ไม่สามารถเกิดได้ครับ<br />
<br />
ต้องค่อยๆ ปล่อยวาง ทำใจให้สบายๆ คิดเสียว่าที่ผ่านมาแล้วก็ให้ผ่านไป อย่าให้อดีตมาทำร้ายปัจจุบัน 
  มาเริ่มต้นกันใหม่แล้วทำปัจจุบันให้ดีขึ้นดีกว่า แล้วใจก็จะค่อยๆ สงบขึ้นเรื่อยๆ 
  เองครับ<br />
<br />
ถ้าทำใจยังไม่ได้แล้วใช้วิธีพยายามบีบบังคับใจ ก็เหมือนพยายามจับม้าพยศให้นิ่ง 
  มันก็มีแต่จะดิ้นรนขัดขืนขึ้นไปใหญ่ครับ ต้องใช้น้ำเย็นเข้าลูบ คือการค่อยๆ พิจารณาแล้วปล่อยวางครับ<br />
<br />
ทำใจเย็นๆ อย่าหวังอะไรมาก หรือไม่ต้องหวังเลยได้ยิ่งดีนะครับ คือคิดเพียงว่าทำวันนี้ให้ดีแล้วอนาคตก็จะดีเอง 
  โดยไม่ไปหวังอะไรกับอนาคต แล้วคอยสังเกต คือมีสติอยู่กับสิ่งที่ปรากฏอยู่ในปัจจุบัน 
  แล้วสมาธิก็จะดีขึ้นเรื่อยๆ เองครับ ถ้ายิ่งหวังก็จะยิ่งห่างจากสมาธิ เพราะใจจะไม่อยู่กับปัจจุบันอย่างแท้จริง<br />
<br />
ค่อยๆ พิจารณาทำใจไปนะครับ ถ้าไม่ไหวก็หาเพื่อนคุย หรือหาอะไรทำให้ยุ่งๆ เข้าไว้ 
  จะได้ไม่คิดมาก สักพักก็ดีขึ้นเองหละครับ<br />
<br />
ปล่อยวางให้ได้เร็วๆ นะครับ ชีวิตยังมีสิ่งดีๆ อีกมาก เรื่องนี้เป็นเพียงเศษเสี้ยวของชีวิตครับ 
  ไม่ใช่ทั้งหมดของชีวิต อย่าคิดอะไรมากเลย<br />
<br />
<br />
<div class="sign">
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
