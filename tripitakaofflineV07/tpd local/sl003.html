<html>
<head>
<title>ธัมมโชติ - ศีล 5 อย่างละเอียด</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h3>
ศีล 5 อย่างละเอียด</h3></div>
<br />
ในศีล 
  5 แต่ละข้อนั้น มีรายละเอียดหรือกฎเกณฑ์ที่ใช้ในการพิจารณาการกระทำแต่ละอย่าง ว่าผิดศีลหรือไม่ 
  แตกต่างกันออกไปนะครับ ซึ่งหลักเกณฑ์โดยทั่วไปมีดังนี้คือ<br />
<br />
<h3>
<span class="qa">การผิดศีลข้อที่ 1</span> ปาณาติบาต (การฆ่าสัตว์)</h3>
การกระทำที่ถือว่าผิดศีลข้อนี้อย่างสมบูรณ์ จะต้องประกอบด้วยส่วนประกอบดังนี้ครับ<br />
<ol>
<li>สัตว์นั้นมีชีวิต 
    (คำว่าสัตว์นั้นรวมถึงคนด้วย กรณีที่ผู้ถูกฆ่าเป็นคน แต่ไม่รวมถึงพืชนะครับ)</li>
<li>รู้ว่าสัตว์นั้นมีชีวิต 
    (กรณีที่ไม่แน่ใจว่าสัตว์นั้นยังมีชีวิตอยู่หรือไม่ ความผิดก็น้อยลงไปครับ)</li>
<li>มีจิตคิดจะฆ่า 
    คือมีเจตนาที่จะฆ่าสัตว์นั้น</li>
<li>ทำความเพียรเพื่อให้สัตว์นั้นตาย 
    คือลงมือฆ่านั่นเองครับ</li>
<li>สัตว์นั้นตายลงด้วยความเพียรนั้น 
    (ถ้าสัตว์นั้นไม่ถึงตาย หรือตายไปด้วยสาเหตุอื่น ความผิดก็น้อยลงไปครับ)</li>
</ol>
บาปกรรมที่เกิดขึ้นจะมากน้อยเพียงใดนั้น 
  นอกจากจะขึ้นกับความสมบูรณ์ตามหลักเกณฑ์ 5 ข้อ นี้แล้ว ยังขึ้นกับคุณสมบัติของผู้ที่ถูกฆ่า 
  และความพยายามที่ใช้ด้วยดังนี้คือ<br />
<ul>
<li>ในการฆ่านั้น 
    ถ้าต้องใช้ความพยายามมาก หรือใช้เวลาวางแผนและเตรียมการเป็นเวลานาน ก็จะยิ่งเป็นบาปมากครับ เพราะจิตจะต้องมีกำลังมาก และต้องเสพอารมณ์นั้นเป็นเวลานาน ดังนั้น การฆ่าสัตว์ใหญ่จึงเป็นบาปมากกว่าการฆ่าสัตว์เล็ก 
    เพราะต้องใช้ความพยายามมากกว่า</li>
<li>ถ้าผู้ที่ถูกฆ่านั้นยิ่งมีศีลธรรมมาก 
    ก็จะยิ่งเป็นบาปมากครับ</li>
<li>ถ้าผู้ที่ถูกฆ่านั้นมีบุญคุณต่อผู้ที่ฆ่ามาก 
    ก็ยิ่งเป็นบาปมาก</li>
<li>การฆ่าที่เป็นบาปมากเป็นพิเศษ 
    คือการฆ่าบิดา มารดาของตน และการฆ่าพระอรหันต์</li>
</ul>
<br />
<h3>
<span class="qa">การผิดศีลข้อที่ 
  2</span> อทินนาทาน (การลักทรัพย์)</h3>
การกระทำที่ถือว่าผิดศีลข้อนี้อย่างสมบูรณ์ จะต้องประกอบด้วยส่วนประกอบดังนี้ครับ<br />
<ol>
<li>วัตถุนั้นมีเจ้าของ</li>
<li>รู้ว่าวัตถุนั้นมีเจ้าของ</li>
<li>มีจิตคิดจะลักขโมยวัตถุนั้น</li>
<li>ทำความเพียรเพื่อลัก 
    คือลงมือขโมยนั่นเองครับ</li>
<li>ได้วัตถุนั้นมาด้วยความเพียรนั้น</li>
</ol>
ศีลข้อนี้ไม่ได้จำกัดอยู่เพียงการลักขโมยโดยตรงเท่านั้น 
  การลักขโมยโดยอ้อม การฉ้อโกง ก็จัดว่าผิดศีลข้อนี้เช่นกันครับ เช่น การทำให้เขาเสียประโยชน์ที่เขาพึงได้ 
  อย่างเช่น เขาซื้อสินค้าจากเรา 1 กิโลกรัม แต่เราตักให้เขาเพียง 0.9 กิโลกรัม ก็หมายความว่า 
  เราได้ขโมยสินค้านั้นจากลูกค้ามา 0.1 กิโลกรัม นั่นเองครับ<br />
<br />
หรือมีคนว่าจ้างให้เราทำงานให้เขา 8 ชั่วโมง แต่เราทำให้เขาเพียง 7 ชั่วโมง ก็หมายความว่าเราขโมยเงินจากเขาเท่ากับค่าจ้าง 
  1 ชั่วโมง เป็นต้น นอกจากนี้ <span class="im1">การเลี่ยงภาษีอากรต่างๆ</span> 
  ที่เราจะต้องจ่ายให้รัฐ ก็เป็นเหมือนการที่เราขโมยเงินส่วนนั้นจากรัฐเช่นกัน ทำให้รัฐขาดเงินในส่วนนั้นไปครับ<br />
<br />
<h3>
<span class="qa">ข้อยกเว้นสำหรับศีลข้อ 2</span></h3>
การกระทำที่คล้ายกับการลักทรัพย์ แต่ไม่ใช่การลักทรัพย์ก็คือ<span class="im1">การถือวิสาสะ 
  </span>คือการถือเอาด้วยความสนิทสนม คุ้นเคยกันครับ<br />
<br />
การถือวิสาสะที่พระพุทธเจ้าทรงอนุญาตให้ภิกษุกระทำได้ คือการถือวิสาสะที่ประกอบด้วยองค์ 
  5 คือ<br />
<ol>
<li>(เรากับเจ้าของวัตถุนั้นเป็นผู้) 
    <span class="im2">เคยเห็นกันมา</span></li>
<li>(เรากับเจ้าของวัตถุนั้นเป็นผู้) 
    <span class="im2">เคยคบกันมา</span></li>
<li><span class="im2">เคยบอกอนุญาตกันไว้</span> 
    (ว่าให้เอาวัตถุนั้นไปได้)</li>
<li>(เจ้าของวัตถุนั้น) 
      <span class="im2">เขายังมีชีวิตอยู่</span> (เพราะถ้าเจ้าของทรัพย์นั้นเสียชีวิตแล้ว 
    วัตถุนั้นย่อมตกเป็นของทายาท เราจึงต้องไปพิจารณาถึงองค์ 5 ในการถือวิสาสะนี้ 
    กับทายาทนั้นต่อไปครับ)</li>
<li><span class="im2">รู้ว่าเมื่อเราถือเอาวัตถุนั้นแล้ว 
    เจ้าของวัตถุนั้นเขาจักพอใจ</span></li>
</ol>
<br />
<h3>
<span class="qa">การผิดศีลข้อที่ 
  3</span> กาเมสุมิจฉาจาร (การประพฤติผิดทางกาม)</h3>
การกระทำที่ถือว่าผิดศีลข้อนี้อย่างสมบูรณ์ จะต้องประกอบด้วยส่วนประกอบดังนี้ครับ<br />
<ol>
<li>บุคคลที่ไม่ควรเกี่ยวข้อง 
    (ทางกาม)</li>
<li>มีจิตคิดจะเสพ 
    (กาม) ในบุคคลนั้น คือมีเจตนาจะเสพนั่นเองครับ</li>
<li>มีความพยายามเสพ 
    คือกระทำการเสพกามกับบุคคลนั้น</li>
<li>มีความยินดี 
    พอใจในการเสพกามนั้น (ไม่ใช่ถูกบังคับ ขืนใจ)</li>
</ol>
บาปกรรมที่เกิดขึ้นจะมากน้อยเพียงใดนั้น 
  ขึ้นกับปัจจัยหลายอย่างนะครับ เช่น การล่วงเกินผู้ที่ไม่ยินยอมพร้อมใจด้วย ย่อมมีโทษมากกว่าการล่วงละเมิดผู้ที่มีความยินยอม 
  หรือยินดีด้วยกันทั้งสองฝ่าย การล่วงเกินผู้ที่มีศีลธรรมมาก เช่น พระอรหันต์ ย่อมมีโทษมากกว่าการล่วงละเมิดผู้ไม่มีศีลธรรม<br />
<br />
บุคคลที่ไม่ควรเกี่ยวข้องนั้น พิจารณาง่ายๆ ก็คือผู้ที่มีเจ้าของ หรือผู้ปกครอง<span class="im1">หวงอยู่ 
  </span> คือไม่อนุญาตให้ล่วงเกิน หรืออนุญาตโดยไม่เต็มใจ ซึ่ง<span class="im1">การล่วงเกินนั้นจะทำให้คนเหล่านั้นไม่พอใจ</span> 
  ทั้งนี้รวมถึงผู้ที่มีระเบียบ กฎเกณฑ์ ข้อบังคับ หรือจารีตประเพณี ห้ามเอาไว้ด้วยนะครับ เช่น ภิกษุ ภิกษุณี สามเณร สามเณรี แม่ชี เป็นต้น<br />
<br />
ซึ่งนอกจากจะพิจารณาที่ผู้ที่ถูกล่วงละเมิดแล้ว ยังต้องพิจารณาที่ผู้กระทำการล่วงละเมิดเองด้วย 
  เช่น ผู้ชายที่มีภรรยาอยู่ ถ้าภรรยาเขาไม่อนุญาตให้ไปมีเพศสัมพันธ์กับผู้อื่น ถ้าชายคนนั้นไปเสพกามกับใคร 
  (นอกจากกับภรรยาของเขา) ชายผู้นั้นก็ย่อมจะผิดศีลข้อนี้อย่างแน่นอนครับ ถึงแม้ว่าอีกฝ่ายจะไม่ใช่บุคคลที่ไม่ควรเกี่ยวข้องก็ตาม 
  และหญิงใดที่ล่วงละเมิดกับชายผู้นี้ ผู้หญิงคนนั้นก็ย่อมจะเป็นผู้ที่ผิดศีลข้อนี้ด้วยเช่นกันครับ<br />
<br />
<h3>
<span class="qa">หญิงที่ชายไม่ควรเกี่ยวข้อง</span> มี 20 จำพวก คือ</h3>
<ol>
<li>หญิงที่มีมารดาปกครอง</li>
<li>หญิงที่มีบิดาปกครอง</li>
<li>หญิงที่มีทั้งมารดาและบิดาปกครอง</li>
<li>หญิงที่มีพี่สาวปกครอง 
    หรือมีน้องสาวดูแลรักษาหรือหวงอยู่</li>
<li>หญิงที่มีพี่ชายปกครอง 
    หรือมีน้องชายดูแลรักษาหรือหวงอยู่</li>
<li>หญิงที่มีญาติปกครอง</li>
<li>หญิงที่มีตระกูลเดียวกัน 
    หรือเชื้อชาติเดียวกันเป็นผู้ปกครอง</li>
<li>หญิงที่มีผู้ประพฤติ 
    ปฏิบัติศีลธรรมด้วยกันเป็นผู้ปกครอง เช่น แม่ชีมีหัวหน้าชีปกครอง เป็นต้น</li>
<li>หญิงที่กษัตริย์ 
    หรือผู้มีอำนาจได้จองตัวเอาไว้</li>
<li>หญิงที่มีคู่มั่น</li>
<li>หญิงที่ถูกผู้อื่นซื้อตัวมา</li>
<li>หญิงที่สมัครใจไปอยู่กับชาย 
    (คนอื่นแล้ว) คือหญิงที่มีสามีแล้ว</li>
<li>หญิงที่ยอมเป็นภรรยาของชาย 
    (คนอื่นแล้ว) โดยหวังในทรัพย์สินเงินทอง คือหญิงที่มีสามีแล้วอีกประเภทหนึ่ง<br />
    (ข้อ 12 ถึง 20 คือหญิงที่มีสามีแล้วประเภทต่างๆ )</li>
<li>หญิงที่ยอมเป็นภรรยาของชาย 
    (คนอื่นแล้ว) โดยหวังในเครื่องนุ่งห่ม</li>
<li>หญิงที่มีสามีแล้วโดยการทำพิธีแต่งงาน</li>
<li>หญิงที่เป็นภรรยาของชายคนอื่น 
    โดยชายคนนั้นเป็นผู้ช่วยให้พ้นจากการแบกของขาย คือช่วยให้พ้นจากความยากลำบากนั่นเองครับ</li>
<li>หญิงที่มีสามีแล้ว 
    โดยเมื่อก่อนเป็นเชลย แล้วภายหลังตกมาเป็นภรรยาของนายเชลยนั้น</li>
<li>หญิงที่มีสามีแล้ว 
    โดยเมื่อก่อนเป็นลูกจ้าง แล้วภายหลังตกมาเป็นภรรยาของนายจ้างนั้น</li>
<li>หญิงที่มีสามีแล้ว 
    โดยเมื่อก่อนเป็นทาส แล้วภายหลังตกมาเป็นภรรยาของนายทาสนั้น</li>
<li>หญิงที่เป็นภรรยาของชายชั่วครั้งชั่วคราว 
    แล้วถูกล่วงละเมิดในขณะที่ทำหน้าที่เป็นภรรยาของชายคนอื่นอยู่ เช่น หญิงขายบริการที่อยู่ในช่วงสัญญากับชายคนหนึ่งอยู่ 
    แต่กลับไปมีสัมพันธ์กับชายอีกคนหนึ่ง เป็นต้น</li>
</ol>
ทั้งหมดนี้เป็นการระบุรวบรวมเอาไว้ตั้งแต่สมัยโบราณ 
  บางข้อจึงดูแปลกๆ อยู่บ้างนะครับ เพราะประเพณีที่แตกต่างกันออกไป ที่แสดงเอาไว้ก็เพื่อให้ครบถ้วนตามตำรา 
  และเอาไว้ใช้ในการเทียบเคียงกับยุคปัจจุบันครับ<br />
<br />
สำหรับ<span class="im2">ผู้ที่ไม่เข้าข่ายต้องห้าม</span>ก็เช่น ชายหญิงที่เป็นสามีภรรยากัน 
  หญิงขายบริการที่บิดา มารดา และผู้ปกครองทั้งหลายยินยอมพร้อมใจให้ทำอาชีพนั้น ทั้งนี้ต้องไม่อยู่ในช่วงสัญญากับคนอื่นด้วยนะครับ หญิงที่ไม่มีผู้ใดปกครองดูแลและไม่มีเจ้าของหวงอยู่ (คือหญิงที่มีอิสระในตัวเองอย่างแท้จริง) 
  หญิงที่ได้รับความยินยอมจากใจจริงของผู้ปกครองและผู้ที่เป็นเจ้าของ (เช่น บิดา 
  มารดา สำหรับหญิงที่มีสามีแล้วต้องได้รับอนุญาตจากสามีก่อน) <span class="im1">โดยทุกกรณีถ้าฝ่ายชายมีภรรยาแล้ว 
  ต้องได้รับอนุญาตจากภรรยาก่อนด้วยนะครับ</span><br />
<br />
โดยสรุปก็คือ จะต้องไม่ทำให้ใคร (ผู้ที่มีสิทธิ์โดยชอบธรรมในตัวหญิงและชายนั้น) 
  ไม่พอใจ หรือรู้สึกเจ็บช้ำน้ำใจนั่นเองครับ<br />
<br />
<h3>
<span class="qa">การผิดศีลข้อที่ 
  4</span> มุสาวาท (การพูดปด พูดเท็จ โกหก หลอกลวง)</h3>
การกระทำที่ถือว่าผิดศีลข้อนี้อย่างสมบูรณ์ จะต้องประกอบด้วยส่วนประกอบดังนี้ครับ<br />
<ol>
<li>เรื่องราวนั้นไม่เป็นความจริง</li>
<li>มีจิตคิดจะมุสา 
    คือมีเจตนาที่จะโกหก หลอกลวง</li>
<li>พยายามด้วยกาย 
    หรือด้วยวาจา หรือวิธีการใดๆ เพื่อจะให้ผู้อื่นเชื่อตามเรื่องราวนั้น คือดำเนินการโกหก 
    หลอกลวงนั่นเองครับ</li>
<li>ผู้อื่นเชื่อตามเรื่องราวนั้น</li>
</ol>
<span class="im2">ข้อแตกต่าง</span>ระหว่างมุสาวาท 
  ปิสุณวาจา (พูดส่อเสียด) ผรุสวาจา (พูดคำหยาบ) สัมผัปปลาปะ (พูดเพ้อเจ้อ)<br />
<ul>
<li><span class="im2">มุสาวาท</span> 
    คือการพูด หรือการกระทำใดๆ โดยมีเจตนาให้ผู้อื่นเชื่อในสิ่งที่ไม่เป็นความจริง 
    โดยหวังจะให้เขาได้รับความ<span class="im1">เดือดร้อน เสียหาย หรือเสียประโยชน์อันพึงมีพึงได้ 
    </span> จากความเชื่อนั้น</li>
<li><span class="im2">ปิสุณวาจา</span> 
    (พูดส่อเสียด) คือการพูด หรือการกระทำใดๆ ในสิ่งที่เป็นความจริง หรือไม่เป็นความจริงก็ตาม 
    โดยมีเจตนาจะ<span class="im1">ยุยงให้เขาแตกแยกกัน </span>ไม่สามัคคีกัน</li>
<li><span class="im2">ผรุสวาจา</span> 
    (พูดคำหยาบ) คือการพูด หรือการกระทำใดๆ ในสิ่งที่เป็นความจริง หรือไม่เป็นความจริงก็ตาม 
    ด้วยคำที่สุภาพ หรือไม่สุภาพก็ตาม โดยมีเจตนาจะให้เขา<span class="im1">เจ็บใจ 
    ไม่สบายใจ หรือร้อนใจ</span> (ไม่ได้มีเจตนาให้เขาเชื่อตามนั้นเป็นหลักใหญ่) 
    เช่น การด่าว่าเขาเป็นสัตว์บางชนิด เป็นต้น โดยรู้อยู่แล้วว่าเขาจะไม่เชื่อ แต่จะต้องเจ็บใจ 
    หรือการพูดถึงปมด้อยของเขาที่เป็นจริง การประชดประชันด้วยคำที่สุภาพ ฯลฯ</li>
<li><span class="im2">สัมผัปปลาปะ</span> 
    (พูดเพ้อเจ้อ) คือการพูด หรือการกระทำใดๆ ในสิ่งที่เป็นความจริง หรือไม่เป็นความจริงก็ตาม 
    โดยเจตนาเพียงเพื่อความ<span class="im1">สนุกสนาน เพลิดเพลิน ไร้สาระ</span> 
    ไม่มีใครได้ประโยชน์จากการพูด หรือการกระทำนั้นครับ</li>
</ul>
สำหรับ<span class="im2">มุสาวาท</span>นั้น เป็นทั้งการผิดศีล 5 และเป็นอกุศลกรรม 
  คือเป็นวจีทุจริต ในอกุศลกรรมบถ 10<br />
<br />
ส่วน<span class="im2">ปิสุณวาจา 
  ผรุสวาจา และสัมผัปปลาปะ</span> นั้นไม่ถือเป็นการผิดศีล 5 แต่เป็นอกุศลกรรม คือเป็นวจีทุจริต 
  ในอกุศลกรรมบถ 10 ครับ<br />
<br />
<h3>
<span class="qa">การผิดศีลข้อที่ 5</span> สุราเมรยมัชชปมาทัฏฐาน (การเสพสุรา เมรัย และของมึนเมาทั้งหลายอันทำให้ประมาท 
  หรือขาดสติ)</h3>
แยกรายละเอียดได้ดังนี้คือ<br />
<ol>
<li><span class="im2">สุรา</span> 
    คือ น้ำเมาที่กลั่นแล้ว ได้แก่ เหล้าชนิดต่างๆ นั่นเองครับ</li>
<li><span class="im2">เมรัย</span> 
    คือ น้ำเมาที่ไม่ได้กลั่น, น้ำเมาที่เกิดจากการหมักหรือแช่ เช่น ไวน์ชนิดต่างๆ</li>
<li><span class="im2">มัชชะ</span> 
    คือ สิ่งที่เสพแล้วทำให้มึนเมา หรือขาดสติทั้งหลาย เช่น บุหรี่ ยาเสพติดทุกชนิด 
    รวมทั้งเหล้า เบียร์ และสุรา เมรัยทุกชนิดด้วยครับ</li>
</ol>
การผิดศีลข้อที่ 
  5 นี้ จัดว่าเป็น<span class="im1">อันตรายมาก เพราะทำให้ขาดสติ เมื่อขาดสติแล้วการทำผิดทุกชนิดก็จะตามมาได้โดยง่าย</span> 
  นอกจากนี้ยังจะทำให้ต้องเสียทรัพย์ไปโดยไม่จำเป็น ทั้งยังเสี่ยงต่ออุบัติเหตุเภทภัยทั้งหลาย 
  ความทะเลาะเบาะแว้ง ทำให้ครอบครัวขาดความอบอุ่น หรืออาจถึงขั้นทำให้ครอบครัวแตกแยกเลยก็ได้นะครับ และยังเป็นอันตรายต่อสุขภาพ ทำให้ขาดการพักผ่อน ซึ่งอาจส่งผลไปถึงหน้าที่การงานอีกด้วยครับ<br />
<br />
<div class="sign">
ผู้รวบรวม<br />
ธัมมโชติ</div>

<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
