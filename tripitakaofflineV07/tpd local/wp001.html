<html>
<head>
<title>ธัมมโชติ - วิปัสสนา-หลักการพื้นฐาน</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
วิปัสสนา-หลักการพื้นฐาน</h2></div>
<br />
หน้านี้จะเป็นการอธิบายความรู้พื้นฐาน ความหมาย เหตุผล ที่มาที่ไป กลไกการทำงาน และผลที่จะได้รับจากการทำวิปัสสนากรรมฐาน รวมถึงวิธีเจริญวิปัสสนากรรมฐาน และพุทธพจน์เกี่ยวกับวิปัสสนาเพื่อให้เข้าใจเรื่องวิปัสสนากรรมฐานได้อย่างถ่องแท้และสามารถนำไปใช้ประโยชน์ได้ทั้งในห้องกรรมฐานและในชีวิตประจำวันนะครับ<br />
<br />
เนื้อหาจะเป็นการปูพื้นฐานไปตามลำดับขั้นเพื่อให้เข้าใจได้อย่างลึกซึ้ง ขอให้อ่านไปตามลำดับนะครับเพื่อความเข้าใจที่ชัดเจน<br />
<br />
<div class="subject">
<h3>
ทุกข์เกิดจากอะไร</h3>
</div>
ทุกข์มี 2 ประเภทใหญ่ ๆ (ดูแผนผังด้านล่างประกอบนะครับ) คือ<br />
<ol>
<li> 
    ทุกข์ในอริยสัจ 4</li>
<li>ทุกข์ในไตรลักษณ์</li>
</ol>
<br />
<br />
<table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody>
<tr><td style="text-align: center;"><img border="0" height="419" src="../picture/Triluk.gif" width="917" /><br><br></td></tr>
<tr><td class="tr-caption" style="text-align: center;">แผนผังแสดงกฎไตรลักษณ์หรือสามัญลักษณะ</td></tr>
</tbody></table>
<br />
<br />
<h3>
ทุกข์ในอริยสัจ 4</h3>
<span class="im2"><b>ทุกข์ในอริยสัจ 4</b></span> ก็คือทุกขเวทนาหรือความรู้สึกที่เป็นทุกข์ 
    ซึ่งก็คือความทุกข์ในความหมายของคนทั่ว ๆ ไปนั่นเองครับ ทุกขเวทนามี 2 ทางคือ ทุกข์ทางกาย 
    กับทุกข์ทางใจ<br />
<br />
<span class="im2"><b>ทุกข์ทางกาย</b></span>หมายถึงทุกข์ที่มีกายเป็นเหตุ ได้แก่ 
    ทุกข์ที่เกิดจากความหนาว ความร้อน ความป่วยไข้ ความบาดเจ็บ ความหิวกระหาย ความเสื่อมสภาพของร่างกาย 
    ทุกข์ที่เกิดจากการที่ต้องคอยประคบประหงม ดูแลบำรุงรักษาทำความสะอาดร่างกาย และความทุกข์อื่น 
    ๆ อันมีกายเป็นต้นเหตุอีกเป็นจำนวนมากครับ ทุกข์ทางกายเหล่านี้เป็นสิ่งที่เกิดมาคู่กับร่างกาย 
    เป็นสิ่งที่เลี่ยงได้ยาก <span class="im1">ตราบใดที่ยังมีร่างกายอยู่ก็ต้องทนกับทุกข์ทางกายนี้เรื่อยไปไม่มีวันพ้นไปได้นะครับ&nbsp;</span>แม้แต่องค์สมเด็จพระสัมมาสัมพุทธเจ้าซึ่งเป็นผู้ที่สร้างสมบุญบารมีมาอย่างมากมาย 
    มากกว่ามนุษย์และเทวดาทั้งหลาย ก็ยังต้องทนทุกข์ทางกายนี้จนกระทั่งถึงวันปรินิพพาน 
    สมกับคำที่ว่า <span class="im1">การเกิดทุกคราวเป็นทุกข์ร่ำไป</span> <br />
<span class="im1"><br /></span>
<span class="im2"><b>ทุกข์ทางใจ</b></span>หมายถึงทุกข์ที่เกิดจากการปรุงแต่งของใจ 
    ทุกข์ทางใจนี้<span class="im1">ส่วนหนึ่งมีทุกข์ทางกายเป็นสิ่งเร้าให้เกิดนะครับ</span> 
    เช่น เมื่อได้รับบาดเจ็บหรือป่วยไข้ขึ้นมาทำให้เกิดทุกข์ทางกายขึ้นแล้ว ต่อมาก็เกิดความกังวลใจ 
    ความหวาดกลัวขึ้นมาอีกว่าอาจจะรักษาไม่หาย อาจจะต้องสูญเสียอวัยวะไป หรืออาจจะต้องถึงตาย 
    ซึ่งความกังวลความหวาดกลัวเหล่านี้จะก่อให้เกิดทุกข์ทางใจขึ้นมาครับ ทุกข์ทางใจ<span class="im1">อีกส่วนหนึ่งเกิดขึ้นโดยไม่มีทุกข์ทางกายเป็นต้นเหตุ</span> 
    เช่น ความทุกข์จากการประสบกับสิ่งที่ไม่เป็นที่รักที่พอใจ ความทุกข์จากการพลัดพรากจากสิ่งที่เป็นที่รักที่พอใจ 
    ทุกข์จากการไม่ได้ในสิ่งที่ปรารถนา ทุกข์จากความโกรธความขัดเคืองใจ ทุกข์จากความกลัว 
    ทุกข์จากความกังวลใจ ความคับแค้นใจ ทุกข์จากความกลัวว่าความสุขที่มีอยู่จะต้องหมดไป 
    ทุกข์จากความกลัวความทุกข์ยากลำบากที่อาจจะมีขึ้นในอนาคต ทุกข์จากการกลัวความเสื่อมลาภ 
    เสื่อมยศ เสื่อมสรรเสริญ และทุกข์ทางใจอื่น ๆ อีกนับไม่ถ้วนครับ<br />
<br />
กล่าวโดยสรุป <span class="im1">ทุกข์ทางใจทั้งหมดล้วนมีต้นเหตุมาจากความโลภ 
  ความโกรธ และความยึดมั่นถือมั่น</span><br />
<span class="im1"><br /></span>
<span class="im2"><b>ทุกข์จากความโลภ</b></span> 
    ตามหลักอภิธรรมแล้วความโลภจะไม่ประกอบด้วยความทุกข์ เพราะความโลภจะเกิดขึ้นพร้อมกับความดีใจ 
    หรือเกิดพร้อมกับความรู้สึกเฉยๆ (อุเบกขา) เท่านั้นนะครับ ที่กล่าวว่าความทุกข์ที่มีต้นเหตุมาจากความโลภในที่นี้ 
    ไม่ได้หมายความว่าความทุกข์นั้นเกิดพร้อมกับความโลภครับ แต่เป็นความทุกข์อันมีความโลภเป็นเบื้องต้น 
    และมีความทุกข์เป็นเบื้องปลาย อันได้แก่ ความทุกข์ที่เกิดจากความกลัวจะไม่ได้ในสิ่งที่ตนอยากได้ 
    ทุกข์จากการที่ต้องดิ้นรนขวนขวายเพื่อให้ได้ในสิ่งที่ตนอยากได้ เป็นต้น<br />
<br />
<span class="im2"><b>ทุกข์จากความโกรธ</b></span> ความโกรธนั้นไม่ว่าจะเกิดขึ้นเมื่อใดก็นำทุกข์มาให้เมื่อนั้นครับ เพราะความโกรธจะทำให้จิตใจต้องเร่าร้อนดิ้นรน เกิดความกระทบกระทั่งภายในใจ ทำให้จิตใจเศร้าหมอง 
    <span class="im1">ความโลภนั้นในเบื้องต้นยังพอจะนำความสุขมาให้ได้บ้างนะครับ</span> 
    (ในขณะที่เกิดความเพลิดเพลินยินดี) <span class="im1">แต่ความโกรธนั้นนำมาแต่ความทุกข์เพียงอย่างเดียวเท่านั้นครับ</span> 
    ตัวอย่างของความทุกข์จากความโกรธเช่น ทุกข์จากความไม่พอใจ ขัดเคืองใจ คับแค้นใจ 
    กังวลใจ ความกลัว ความหวาดระแวง ความมองโลกในแง่ร้าย ความไม่สบายใจ ความอิจฉาริษยา 
    ความพยาบาทอาฆาตแค้น เป็นต้น<br />
<br />
<span class="im2"><b>ทุกข์จากความยึดมั่นถือมั่น</b></span> สิ่งทั้งหลายทั้งปวงไม่ว่าจะเป็นฝ่ายรูปธรรมหรือนามธรรม 
    ไม่ว่าจะเป็นฝ่ายวัตถุหรือฝ่ายจิตใจก็ตาม <span class="im1">ถ้าเราไปยึดมั่นถือมั่นเข้าแล้วก็ล้วนนำทุกข์มาให้ทั้งนั้นนะครับ</span> ไม่ว่าจะยึดว่าเป็นเรา เป็นของของเรา เป็นตัวเป็นตนของเรา ยึดว่าเป็นเขา 
    เป็นของของเขา ยึดว่าเป็นสิ่งที่เราชอบใจ เป็นสิ่งที่เราไม่ชอบใจ ยึดว่าเป็นคนที่เคยทำร้ายเรา 
    เคยด่าเรา ยึดว่าเป็นญาติพี่น้อง เป็นศัตรู เป็นครูอาจารย์ เป็นผู้ที่เราเคารพนับถือ 
    ยึดว่าเป็นนาย เป็นบ่าว เป็นเพื่อน เป็นหน้าที่การงาน ฯลฯ<span class="im1"> 
    ไม่มีสิ่งใดเลยครับที่ยึดมั่นถือมั่นแล้วจะไม่นำทุกข์มาให้ </span> แม้แต่ยึดในบุญกุศล 
    ความดี มรรค ผล นิพพาน ก็ตามที (อริยบุคคลนั้นไม่ยึดในรูปนามทั้งหลาย ไม่ยินดีในการเกิดก็จริง 
    แต่ก็ไม่ได้ยึดมั่นในมรรค ผล นิพพานด้วยครับ) <br />
เพราะ<span class="im1">การยึดในสิ่งที่เราไม่ชอบใจ</span>ก็ย่อมจะทำให้เกิดความขัดเคืองใจ 
    โกรธ ไม่พอใจ คับแค้นใจ กลัว ฯลฯ พูดง่าย ๆ ก็คือเป็นต้นเหตุของความทุกข์จากความโกรธนั่นเองครับ ส่วน<span class="im1">การยึดในสิ่งที่เราชอบใจ</span>ก็จะทำให้เกิดทุกข์อันมีต้นเหตุมาจากความโลภนะครับ นอกจากนี้ยังจะทำให้เกิดทุกข์จากความกลัวการพลัดพรากสูญเสียสิ่งเหล่านั้นไป ทุกข์จากการต้องคอยทนุถนอม 
    บำรุงรักษา เก็บรักษาไว้ ต้องคอยปกป้อง ห่วงใย ต้องคอยดูแลเอาใจใส่ไม่เป็นอิสระ 
    และถ้าต้องสูญเสียสิ่งเหล่านั้นไปก็จะยิ่งเป็นทุกข์ขึ้นไปอีกมากมายนัก ส่วนการ<span class="im1">ยึดในบุญ</span>นั้นก็ต้องเป็นทุกข์จากการรอคอยว่าเมื่อไรผลบุญถึงจะตอบสนอง 
    <span class="im1">ยึดในบาป</span>ก็เป็นทุกข์กลัวกรรมจะตามสนองครับ<br />
<br />
กล่าวโดยสรุปก็คือ <span class="im1"><b>ยึดสิ่งไหนก็ทุกข์เพราะสิ่งนั้น ถ้าเราไม่ยึดมั่นถือมั่นสิ่งใดเลยความทุกข์ทางใจทั้งหลายก็ไม่อาจจะเกิดขึ้นกับเราได้เลย</b></span><br />
<br />
<h3>
<span class="im2">ทุกข์ในไตรลักษณ์</span></h3>
ไตรลักษณ์ก็คือสามัญลักษณะ 
    3 ประการคือ อนิจจัง ทุกขัง อนัตตา คำว่าทุกข์ในไตรลักษณ์ก็<span class="im1">หมายถึง<b>ทุกขัง</b></span>ในไตรลักษณ์หรือที่เรียกว่า<span class="im1"><b>ทุกขลักษณะ</b></span>นั่นเองครับ ซึ่งหมายถึงการที่<span class="im1">สิ่งทั้งหลายทั้งปวงยกเว้นนิพพาน 
    ล้วนอยู่ในสภาวะที่ถูกเหตุถูกปัจจัยทั้งหลายบีบคั้นให้แปรปรวนไปอยู่ตลอดเวลา 
    ไม่สามารถทนอยู่ในสภาพเดิมได้ตลอดไป</span> (ดูเรื่อง<span class="im2"><a href="wp010.html" target="_blank">ทุกขเวทนากับทุกข์ในไตรลักษณ์</a> 
    </span>ในหมวด<span class="im2">วิปัสสนา (ปัญญา)</span> ประกอบนะครับ)<br />
<br />
ทุกข์ในไตรลักษณ์นี้เป็นลักษณะอันเป็นสามัญ คือเป็นเรื่องธรรมดาของสังขารธรรมทั้งหลายที่จะต้องเป็นไปอย่างนั้นครับ เป็นกฎอันเป็นพื้นฐานของธรรมชาติ เพราะ<span class="im1">สิ่งทั้งหลายทั้งปวงล้วนเป็นเพียงผลของเหตุของปัจจัยเท่านั้นเอง</span> 
    ไม่มีสิ่งใดเลยที่มีอำนาจเหนือตน ตราบใดที่ยังไม่เข้าสู่สภาวะแห่งนิพพานแล้ว 
    ก็จะต้องเผชิญกับทุกข์ในไตรลักษณ์นี้ด้วยกันทั้งสิ้น<br />
<br />
<span class="im1">ทุกข์ในอริยสัจ 4 ก็อยู่ในสภาวะทุกข์ในไตรลักษณ์ด้วยครับ</span> 
    นอกจากนี้สุขเวทนาและอุเบกขาเวทนาก็ยังไม่พ้นจากทุกข์ในไตรลักษณ์ เพราะทั้งสุขและอุเบกขาก็ล้วนถูกเหตุปัจจัยต่าง 
    ๆ บีบคั้นให้แปรปรวนไปอยู่ตลอดเวลาเช่นกันครับ<br />
<br />
<h3>
    กิเลสเกิดจากอะไร 
    </h3>
เมื่อพิจารณาให้ดีแล้วจะเห็นได้ชัดเจนว่า<span class="im1">ทั้งความโลภและความโกรธล้วนมีสาเหตุมาจากความยึดมั่นถือมั่นด้วยกันทั้งสิ้นนะครับ&nbsp;</span>กล่าวคือ ถ้ายึดมั่นพร้อมกับความรู้สึกยินดีพอใจก็จะทำให้เกิด<span class="im1">แรงดูดคือความโลภ</span> 
    แต่ถ้ายึดมั่นพร้อมกับความรู้สึกยินร้ายไม่พอใจก็จะทำให้เกิด<span class="im1">แรงผลักคือความโกรธ</span> 
    ความขัดเคืองใจ<br />
<br />
<h3>
<span class="im2">แล้วความยึดมั่นถือมั่นมีสาเหตุมาจากอะไร</span></h3>
<span class="im1">ความยึดมั่นถือมั่นนั้นเกิดจากการที่ไม่รู้ถึงธรรมชาติของสิ่งต่างๆ 
    ตามความเป็นจริง</span> (โมหะ , อวิชชา , ความหลง , วิปัลลาส) คือ<span class="im1">ไม่รู้ว่าสิ่งทั้งปวงล้วนไม่ควรค่าแก่การยึดมั่นถือมั่น</span> 
    เพราะสิ่งทั้งปวงล้วนเป็นเพียงผลของเหตุของปัจจัย เกิดจากการประชุมปรุงแต่งของเหตุปัจจัย 
    ไม่มีสิ่งใดที่มีอำนาจเฉพาะตน ไม่มีสิ่งใดที่มีอำนาจเหนือตนหรือเหนือสิ่งที่อื่นจากตน 
    สิ่งที่ทำได้ก็เพียงแค่การสร้างเหตุสร้างปัจจัยได้บ้างเท่านั้น ซึ่งเหตุปัจจัยที่สร้างได้นั้นก็เป็นเพียงส่วนเล็กน้อยของเหตุปัจจัยอันมากมายที่คอยกลุ้มรุมห้อมล้อม 
    คอยปรุงแต่งสิ่งต่าง ๆ ให้แปรปรวนไปตลอดเวลา <span class="im1">ถ้าร่างกายหรือจิตใจนี้อยู่ในอำนาจของเราแล้ว 
    ในโลกนี้ก็คงจะไม่มีใครเลยที่เป็นทุกข์นะครับ&nbsp;</span>เพราะทุกชีวิตก็คงจะบังคับตนเองให้เป็นสุขตลอดเวลา 
    <span class="im1">แต่ที่โลกนี้เต็มไปด้วยทุกข์ ก็เพราะร่างกายและจิตใจนี้ 
    ทั้งภายในและภายนอก ล้วนไม่อยู่ในอำนาจของใครทั้งสิ้น ถ้าใครขืนไปยึดมั่นถือมั่นในสิ่งที่ไม่อยู่ในอำนาจแล้ว 
    ก็มีแต่ทุกข์เท่านั้นนะครับที่หวังได้ </span><br />
<span class="im1"><br /></span>
ถ้ามองอย่างผิวเผินแล้วจะเห็นว่าคนที่เป็นคนดีมีคุณธรรมก็เพราะจิตใจของเขานั้นดี คนที่เป็นคนไม่ดีขาดศีลธรรมก็เพราะจิตใจของเขาไม่ดี 
    ความจริงแล้ว<span class="im1">นั่นเป็นเพียงปลายเหตุนะครับ </span>เพราะแท้จริงแล้วคนที่เป็นคนดีนั้นไม่ใช่เพราะเขาอยากเป็นคนดี 
    และคนที่ไม่ดีก็ไม่ใช่เพราะเขาอยากเป็นคนไม่ดี แต่เป็นเพราะจิตแต่ละดวงนั้นผ่านเหตุผ่านปัจจัยมาต่างกัน 
    ทำให้จิตทั้งหลายมีสภาพมีความรู้สึกที่แตกต่างกัน และมีความจำได้หมายรู้ (สัญญา) ในสิ่งต่าง ๆ แตกต่างกันไป คือมีทัศนคติหรือโลกทัศน์ที่ต่างกันไป จึงทำให้มีการปรุงแต่ง 
    คือมีความรู้สึกนึกคิดที่ต่างกันไป มีความต้องการที่แตกต่างกันไป จึงทำกรรมแตกต่างกันไป 
    นั่นคือ<span class="im1">การที่คนเป็นคนดีหรือไม่ดีนั้น แท้จริงแล้วล้วนเป็นผลของเหตุของปัจจัยด้วยกันทั้งสิ้นนะครับ</span><br />
<span class="im1"><br /></span>
ถ้าลองคนที่คนนิยมกันว่าเป็นคนดีนั้นไปผ่านเหตุผ่านปัจจัยที่ไม่ดีเข้าอย่างมากพอและต่อเนื่อง 
    เขาก็จะกลายเป็นคนไม่ดี (ยกเว้นอริยบุคคลนะครับ เพราะเชื้อแห่งความไม่ดีได้ถูกทำลายไปอย่างสิ้นเชิงแล้วครับ) และคนที่ถูกมองว่าเป็นคนไม่ดีนั้น ถ้าได้ผ่านเหตุปัจจัยที่ดีอย่างมากพอและต่อเนื่อง 
    เขาก็จะกลายเป็นคนดีเช่นกันครับ ตัวอย่างเช่นองคุลีมาลย์ เมื่อผ่านเหตุปัจจัยต่างๆ เข้าก็เป็นลูกศิษย์ที่ครูอาจารย์รักใคร่ เพราะความมีนิสัยดี ขยันหมั่นเพียร 
    และเฉลียวฉลาด แต่พอผ่านเหตุปัจจัยที่ไม่ดีเข้าก็กลายเป็นมหาโจรที่น่ากลัว และเมื่อผ่านเหตุปัจจัยที่ดีอีกครั้ง 
    ก็กลายเป็นพระอรหันต์ที่น่าเคารพนับถือ น่าบูชา ทั้งนี้ทั้งนั้นก็เพราะ<span class="im1">ทุกสิ่งทุกอย่างล้วนเป็นเพียงผลของเหตุของปัจจัยเท่านั้นเองครับ</span> 
    ถ้าจะโทษก็ควรโทษเหตุโทษปัจจัยถึงจะถูก จะไปโทษจิตซึ่งเป็นเพียงผลของเหตุของปัจจัยจะสมควรหรือ?
<br />
<br />
ดังนั้น เว้นนิพพานแล้วสิ่งทั้งหลายทั้งปวงจึงล้วนไม่เที่ยง (<span class="im1">อนิจจัง</span>) ถูกสิ่งต่าง ๆ บีบคั้นให้แปรปรวนอยู่ตลอดเวลา จึงทนอยู่ในสภาพเดิมไม่ได้นาน 
    ไม่มีสิ่งใดเลยที่ยึดมั่นถือมั่นแล้วจะไม่นำทุกข์มาให้ (ทุก<span class="im1">ขัง</span>) เพราะสิ่งทั้งปวงรวมทั้งนิพพาน ล้วนไม่อยู่ในอำนาจของใครทั้งสิ้น เป็นเพียงผลของเหตุปัจจัย 
    (<span class="im1">อนัตตา</span>) อนิจจัง ทุกขัง อนัตตานี้ รวมเรียกว่า<span class="im1">ไตรลักษณ์</span> 
    หรือ<span class="im1">สามัญลักษณะ</span> คือเป็นธรรมชาติที่แท้จริง และเป็นลักษณะอันเป็นพื้นฐานของสรรพสิ่งทั่วไปในอนันตจักรวาลครับ<br />
<br />
<span class="im1"> 
    เพราะความไม่รู้ในธรรมชาติที่แท้จริงของสิ่งต่าง ๆ ดังที่กล่าวมานี้ 
    (โมหะ) นั่นเองครับ ความยึดมั่นถือมั่น (อุปาทาน) จึงเกิดขึ้น เมื่ออุปาทานเกิดขึ้นแล้วความโลภและความโกรธ (โทสะ) ก็เกิดขึ้น ความทุกข์ทั้งหลายจึงเกิดตามมาเป็นทอด ๆ ดังนี้ </span><br />
<br />
<h3>
<span class="qa">หมายเหตุ 
    </span></h3>
ตามหลักอภิธรรมแล้ว 
    อุปาทานก็คือตัณหา (ความทะยานอยาก, โลภะ) ที่มีกำลังมากนั่นเอง และตามหลักปฏิจจสมุปบาทแล้ว
ตัณหาเป็นปัจจัยให้เกิดอุปาทาน คือเมื่อปล่อยให้ความทะยานอยากหรือความเพลิดเพลินยินดีเกิดขึ้นบ่อย ๆ แล้วอุปาทานย่อมเกิดตามมา<br />
<br />
ส่วนในที่นี้กล่าวว่าอุปาทานเป็นสาเหตุของความโลภนั้น หมายความว่าตัณหาในเบื้องต้นเป็นปัจจัยให้เกิดอุปาทานในเบื้องกลาง 
    และอุปาทานในเบื้องกลางเป็นปัจจัยให้เกิดความโลภในลำดับต่อไป และความโลภที่เกิดขึ้นนี้ก็จะทำให้เกิดอุปาทานต่อไปอีกในอนาคต 
    ทับถมซับซ้อนกันต่อไปไม่รู้จักจบสิ้น ในที่นี้<span class="im1">จึงไม่ขัดแย้งกับหลักอภิธรรมและปฏิจจสมุปบาทแต่อย่างใดนะครับ</span><br />
<br />
<h3>
  กิเลสดับได้อย่างไร</h3>
เนื่องจากกิเลสทั้งหลายเกิดจาก<span class="im1">การไม่รู้ธรรมชาติของสิ่งต่างๆ ตามที่เป็นจริง อันเป็นผลให้เกิดความยึดมั่นถือมั่นนะครับ</span> ดังนั้นกิเลสทั้งหลายจะหมดไปได้ก็ด้วย<span class="im1">การรู้ธรรมชาติของสิ่งต่างๆ ตามที่เป็นจริง อันเป็นผลให้คลายความยึดมั่นถือมั่น</span>นั่นเองครับ การรู้นี้<span class="im1">ไม่ใช่การจำได้หมายรู้</span> 
  (สัญญา) แต่เป็นความรู้ที่เกิดจากความรู้สึกที่เกิดจากส่วนลึกที่สุดของจิตใจ
  เป็น<span class="im1">ความรู้ที่หยั่งลึกลงไปถึงจิตใต้สำนึกที่อยู่ลึกที่สุด</span> โดยไม่มีความเคลือบแคลงสงสัยใดๆ ขึ้นมาขัดแย้งเลยแม้แต่น้อย ไม่มีแม้ความขัดแย้งในความรู้สึก เป็นความรู้อย่างชัดแจ้งด้วยปัญญาของตนเอง
  หรือไม่ก็ต้องอาศัยศรัทธาอันแรงกล้าในพระพุทธเจ้า พระธรรม พระสงฆ์ เป็นเครื่องประกอบครับ (คือถ้าศรัทธาน้อยก็ต้องอาศัยปัญญามาก ดังเช่นพระสารีบุตร ถ้าศรัทธามากก็ใช้ปัญญาน้อยลงไป
  ดังเช่นพระวักกลิ และลูกศิษย์คนที่อายุมากที่สุดของพราหมณ์พาวรีในเรื่องโสฬสปัญหาในสมัยพุทธกาลโน้น ที่ชื่อว่า "ปิงคิยะ" ซึ่งมีอายุ 
  120 ปีในวันที่ฟังธรรม (ดูเรื่อง<span class="im2"><a href="ex003.html" target="_blank">ปิงคิยมาณพ</a></span> ในหมวด<span class="im2">ตัวอย่างการบรรลุธรรม</span> และ<span class="im2">พระไตรปิฎก ปารายนวรรค ขุททกนิกาย
  จูฬนิทเทส</span>  ประกอบนะครับ))<br />
ซึ่ง<span class="im1">ความรู้ที่ว่านี้จะเกิดขึ้นมาได้ก็ด้วยการเจริญวิปัสสนาเท่านั้นครับ</span><br />
<br />
<h3>
<span class="qa">หมายเหตุ</span></h3>
ในตำราและในพระไตรปิฎกมีการกล่าวถึงคนที่ฟังธรรมแล้วบรรลุมรรคผล โดยไม่ได้กล่าวถึงการเจริญวิปัสสนาของคนเหล่านั้นเลยนั้น
   ความจริงแล้วไม่ได้ขัดแย้งกับคำกล่าวนี้เลยครับ เพราะการที่คนเหล่านั้นบรรลุมรรคผลได้ก็เนื่องมาจากว่า
   เมื่อบุคคลเหล่านั้น<span class="im1">ฟังธรรมแล้วก็ตรองตาม แล้วน้อมธรรมนั้นเข้ามาใส่ตน</span> 
  คือพิจารณาเปรียบเทียบกับตน แล้วจึงเกิดความรู้สึกขึ้นมาว่าร่างกาย จิตใจของเราก็เป็นอย่างที่แสดงไว้ในธรรมนั้นด้วยเช่นกัน
   แล้วจึงเกิดความรู้สึกเบื่อหน่ายร่างกายและจิตใจ ทั้งภายในและภายนอกขึ้นมาอย่างแรงกล้า
   (เป็นความเบื่อหน่ายด้วยปัญญา คือหมดความยินดีและความเยื่อใยในสิ่งต่างๆ ลงไป
  ไม่ใช่ความเบื่อหน่ายด้วยกิเลส คือโทสะหรือความยินร้าย อย่างที่ปุถุชนทั้งหลายเป็นกันนะครับ)
  ความรู้สึกนั้นรุนแรงไปถึงจิตใต้สำนึกแล้วแผ่ซ่านไปทั่วตัว<span class="im1"> 
  เมื่อเบื่อหน่ายก็คลายกำหนัด</span> (ความยึดมั่นถือมั่น ยินดีพอใจในรูปนามทั้งหลาย)<span class="im1"> เมื่อคลายกำหนัดก็ถึงความหลุดพ้น</span> (จากความยึดมั่นถือมั่น
  รวมทั้งกิเลสทั้งหลาย) นั่นก็คือ<span class="im1">คนเหล่านั้นเจริญวิปัสสนาไปพร้อมกับการฟังธรรม</span>นั่นเองครับ<br />
<br />
<div class="subject">
</div>
<h3>
  วิปัสสนาคืออะไร</h3>
วิปัสสนาก็คือ<span class="im1">การเอาสติเข้าไปตามดูตามสังเกต</span> เข้าไปจดจ่อ เข้าไปใส่ใจ 
  ต่อ<span class="im1">สภาวะลักษณะที่ปรากฎในขณะนั้น</span> และต่อความแปรปรวนเปลี่ยนแปลงและความเป็นไปต่างๆ ทั้งการเกิดขึ้น ตั้งอยู่ เสื่อมไป ดับไปของรูปของนาม หรือของร่างกายของจิตใจ 
  หรือของรูป เวทนา สัญญา สังขาร วิญญาณ สะสมข้อมูลที่สังเกตได้นั้นมากขึ้นเรื่อยๆ และนำข้อมูลที่ได้จากการตามดูตามสังเกตนั้นมาพินิจพิเคราะห์ <span class="im1">พิจารณาโดยแยบคาย</span> 
  ให้เห็นว่ารูปนามนั้น<span class="im1">เที่ยงหรือไม่เที่ยง เป็นสุขหรือทุกข์ 
  </span>หรือความสุขที่ได้มานั้นคุ้มกับความทุกข์ที่ต้องเผชิญหรือไม่ <span class="im1">อยู่ในอำนาจหรือไม่ 
  เป็นไปตามความปรารถนาหรือไม่ ควรค่าแก่การยึดมั่นหรือไม่ ควรหรือไม่ที่จะถือว่าเป็นเรา 
  เป็นของของเรา เป็นตัวเป็นตนของเรา</span> (ถ้าจะถือว่าสิ่งใดเป็นเราแล้วสิ่งนั้นก็ควรจะอยู่ในอำนาจ 
  และเป็นไปตามความปรารถนาของเราอย่างแท้จริงนะครับ) ทั้งนี้ก็เพื่อทำการศึกษาให้เห็น<span class="im1">ธรรมชาติที่แท้จริง</span>ของรูปนามทั้งหลาย 
  ไม่ว่าจะเป็นรูปนามภายใน ภายนอก ในอดีต ปัจจุบัน อนาคต คือให้รู้แจ้งเห็นจริงอย่างชัดเจนด้วยปัญญาของตนเองอย่างทะลุปรุโปร่งโดยไม่มีความเคลือบแคลงสงสัยใดๆ และไม่ต้องอาศัยความเชื่อผู้อื่นอีกต่อไป (เพราะรู้ด้วยปัญญาของตนเองแล้วนะครับ) จนกระทั่งเห็นแจ้งว่าภายในเป็นอย่างไรภายนอกก็เป็นอย่างนั้น ปัจจุบันเป็นอย่างไรอดีตและอนาคตก็เป็นอย่างนั้น 
  ไม่ว่ารูปนามใดๆ ในเวลาไหนๆ ก็เป็นอย่างนั้น <br />
<br />
ทั้งนี้ควร<span class="im1">ทำประกอบกันทั้งการตามดูตามสังเกต 
  และการพิจารณาโดยแยบคายนะครับ</span> ไม่ใช่ทำเพียงอย่างใดอย่างหนึ่ง เพราะการตามดูตามสังเกตแล้วไม่นำข้อมูลที่ได้นั้นมาพิจารณาโดยแยบคายก็จะไม่ได้ประโยชน์จากข้อมูลนั้นอย่างเต็มที่ ส่วนการตั้งหน้าตั้งตาพิจารณาโดยแยบคายโดยไม่มีข้อมูลจากการตามดูตามสังเกตอย่างมากพอ การพิจารณานั้นก็อาจผิดพลาดได้ครับ ดังนั้นจึงควรตามดูตามสังเกตไปเรื่อยๆ แล้วนำข้อมูลนั้นมาพิจารณาโดยแยบคายเป็นระยะๆ สลับกันไป<br />
<br />
เมื่อ<span class="im1">พิจารณาอะไรไม่ออกแล้ว</span> ก็แสดงว่าข้อมูลที่สังเกตได้มานั้นยังไม่มากพอที่จะพิจารณาต่อไป 
  ก็พักการพิจารณาเอาไว้ก่อนอย่าท้อใจครับ เพราะ<span class="im1">เป็นธรรมดาของการปฏิบัติ 
  </span> ใช้สติตามดูตามสังเกตรูปนามกันต่อไป เมื่อข้อมูลมากขึ้นก็จะพิจารณาต่อไปได้เองครับ หรือบางครั้งเมื่อข้อมูลมากพอแล้ว แม้จะไม่ได้ตั้งใจพิจารณา<span class="im1">จิตก็จะแล่นไปได้เอง 
  </span>คือถึงไม่ได้ตั้งใจพิจารณาก็เหมือนพิจารณา เมื่อเห็นธรรมชาติที่แท้จริงชัดเจนมากขึ้นเรื่อยๆ แล้ว ในที่สุดก็จะ<span class="im1">เกิดความรู้สึกขึ้นมาจากส่วนลึกที่สุดของจิตใจของตนเอง</span> 
  เป็นความรู้สึกเบื่อหน่ายในรูปนามทั้งปวงอย่างแรงกล้า (เป็นความเบื่อหน่ายด้วยปัญญา คือหมดความยินดีและความเยื่อใยในสิ่งต่างๆ ลงไป ไม่ใช่ความเบื่อหน่ายด้วยกิเลส คือโทสะหรือความยินร้าย อย่างที่ปุถุชนทั้งหลายเป็นกันนะครับ) เมื่อเบื่อหน่ายก็จะเกิดความรู้สึกคลายความยึดมั่นถือมั่นในรูปนามทั้งปวงลงไป 
  เมื่อคลายความยึดมั่นถือมั่นมากเท่าไร กิเลสทั้งหลายที่อยู่ในระดับความหยาบ/ความประณีตเดียวกันกับความยึดมั่นถือมั่นนั้นก็จะถูกทำลายลงไปพร้อมกันครับ ซึ่งเป็นการ<span class="im1">ทำลายที่ต้นตอของกิเลสนั้นโดยตรง</span> 
  จึงไม่มีโอกาสที่จะเกิดขึ้นมาได้อีกเลยนะครับ และความรู้สึกนี้จะ<span class="im1">แผ่ซ่านไปทั่วทุกอณูของร่างกาย 
  </span>(คล้ายกับเวลาที่ประสบกับความตกใจ ความกลัว หรือความเสียใจอย่างสุดขีด 
  จนกระทั่งความรู้สึกเหล่านั้นแผ่ซ่านไปทั่วทุกรูขุมขน ฉันนั้น) สำนวนในพระไตรปิฎกจะใช้คำว่า<span class="im1"> 
  เมื่อเบื่อหน่ายก็จะคลายกำหนัด เมื่อคลายกำหนัดก็จะหลุดพ้น</span><br />
<span class="im1"><br /></span>
ที่กล่าวมานี้เป็นการเกิดขึ้นของ<span class="im1">ปัญญาขั้นมรรคผล</span> 
  ซึ่งเป็นปัญญาขั้นสูงสุด จน<span class="im1">มีอิทธิพลไปถึงจิตใต้สำนึกที่อยู่ลึกที่สุดนะครับ</span> 
  แต่ถ้าเห็นธรรมชาติของรูปนามยังไม่ชัดเจนพอหรือยังไม่มากพอ ก็จะเกิดความรู้สึกคลายความยึดมั่นถือมั่นขึ้นมาได้เช่นเดียวกันครับ แต่ความรู้สึกนั้นจะ<span class="im1">อยู่แค่ระดับจิตสำนึกหรือลงไปถึงจิตใต้สำนึกบางส่วน</span> 
  จะทำให้เกิดการละกิเลสได้ชั่วคราวที่เรียกว่า<span class="im1">ตทังคประหารครับ&nbsp;</span>ผู้ปฏิบัติบางคนเมื่อปฏิบัติมาถึงขั้นนี้แล้วก็<span class="im1">อาจจะเข้าใจผิด</span> 
  คิดว่าตนเองบรรลุมรรคผลแล้วก็ได้ครับ ดังนั้นผู้ปฏิบัติทั้งหลายพึงระวังและพิจารณาให้ดี 
  เพราะตทังคประหารนั้นนานวันไปก็จะ<span class="im1">เสื่อมลงไปได้ครับ&nbsp;</span>เมื่อมีเหตุมีปัจจัยมากพอกิเลสก็จะฟูขึ้นมาได้อีก <span class="im1">การทดสอบ/ตรวจสอบกิเลสที่เหลืออยู่ 
  </span>และคุณสมบัติพิเศษเฉพาะตัวของมรรคผลแต่ละขั้น (เช่น ความบริบูรณ์ของศีล 
  ความบริบูรณ์ของสมาธิ ความบริบูรณ์ของสติ) จะเป็นเครื่องตัดสินที่ดีที่สุดครับ ดูเรื่อง<a href="wp003.html" target="_blank">อริยบุคคล 8 ประเภทและการละกิเลส</a>ประกอบนะครับ<br />
<br />
สำหรับกิเลสที่ละได้แล้วนั้น 
  จะ<span class="im1">ต้องละได้เพราะความบริสุทธิ์ของจิตจริงๆ</span> คือกิเลสนั้นจะต้องไม่เกิดขึ้นอีกอย่างสิ้นเชิงนะครับ ไ<span class="im1">ม่ใช่ละได้ด้วยการข่มไว้</span>ด้วยสติ ข่มไว้ด้วยสมาธิ หรือการคอยพิจารณาเพื่อข่มไว้ 
  การทดสอบก็ควรทำใน<span class="im1">สิ่งแวดล้อมที่บีบคั้นและยาวนาน</span> 
  เพื่อกระตุ้นให้กิเลสข้อนั้นเกิดขึ้น (ควรใช้เวลาอย่างน้อย 2 เดือนในการทดสอบ 
  แต่ถ้าให้ดีก็ควรใช้เวลาให้มากกว่านี้ครับ)<br />
<br />
<h3>
ฐานสำหรับเจริญวิปัสสนา</h3>
องค์สมเด็จพระสัมมาสัมพุทธเจ้าทรงแบ่งฐานสำหรับเจริญวิปัสสนาไว้<span class="im1"> 
  4 ฐานใหญ่ๆ </span>เพื่อให้เหมาะสมกับอินทรีย์ของแต่ละคน ที่เรียกว่า<span class="im1">สติปัฏฐาน 
  4 </span>ดังนี้ครับ<br />
<ol>
<li><b> 
    กายานุปัสสนาสติปัฏฐาน</b> คือ การใช้สติจดจ่อต่อความเป็นไปของกาย</li>
<li><b> เวทนานุปัสสนาสติปัฏฐาน</b> คือ การใช้สติจดจ่อต่อความเป็นไปของเวทนา</li>
<li><b> จิตตานุปัสสนาสติปัฏฐาน</b> คือ การใช้สติจดจ่อต่อความเป็นไปของจิต</li>
<li><b> ธัมมานุปัสสนาสติปัฏฐาน</b> คือ การใช้สติจดจ่อต่อความเป็นไปของธรรม คือ ขันธ์ 5 ,
    อายตนะ 12 , ธาตุ18 ฯลฯ</li>
</ol>
กล่าวโดยสรุปก็คือ<span class="im1"> ใช้สติตามดูตามศึกษาธรรมชาติของรูปนามนั่นเองครับ</span><br />
<br />
ท่านที่สนใจสามารถศึกษารายละเอียดเพิ่มเติมได้จากพระไตรปิฎกดังนี้ครับ
<br />
<ol>
<li> 
    <a href="wp005.html" target="_blank">มหาสติปัฏฐานสูตร</a> ทีฆนิกาย มหาวรรค เล่ม 2 ภาค 2</li>
<li> <a href="wp004.html" target="_blank">อานาปานสติสูตร</a> มัชฌิมนิกาย อุปริปัณณาสก์ เล่ม 3 ภาค 1</li>
</ol>
<div class="subject">
<br /></div>
<h3>
  การเจริญวิปัสสนาในชีวิตประจำวัน</h3>
เมื่อทำความเข้าใจถึงหลักการพื้นฐานมาพอสมควรแล้ว ต่อไปก็ขอแสดงแนวทางปฏิบัติที่จะนำไปใช้ในชีวิตประจำวันของท่านทั้งหลายเพื่อประโยชน์ในการคลายความทุกข์ออกไปจากจิตใจตามสมควรแก่การปฏิบัติของแต่ละท่านต่อไปนะครับ<br />
<br />
ถ้าชาตินี้ยังไม่สามารถทำมรรคผลให้แจ้งได้ก็จะเป็นปัจจัยที่เรียกว่า<span class="im1">อุปนิสสยปัจจัย 
  </span>ให้ชาติหน้าเกิดมาเป็นผู้<span class="im1">มีปัญญามาก</span> ซึ่งก็เป็นสิ่งที่น่าปรารถนาเช่นกันนะครับ จะเห็นได้ว่าถ้ามีความเพียรเจริญวิปัสสนาแล้วจะชื่อว่าสูญเปล่านั้นไม่มีเลยครับ และอย่าได้กลัวการเจริญวิปัสสนาเพราะ<span class="im1">กลัวว่าจะไม่ได้เกิดใหม่</span>เลยนะครับ เพราะตราบใดที่ท่านยังยินดีในการเกิดอยู่ก็ไม่มีใครสามารถขัดขวางการเกิดของท่านได้ครับ และมรรคผลนั้นมีหลายขั้น ขั้นแรกๆ นั้นก็ยังต้องเกิดอีกนานครับ และเป็นการเกิดที่มีทุกข์น้อยกว่าคนทั่วไปด้วยนะครับ ความจริงแล้ว<span class="im1">การเจริญวิปัสสนาก็คือการมาดูให้เห็นและตัดสินด้วยตัวของท่านเองว่าควรจะเกิดอีกต่อไปหรือไม่ ไม่ใช่การบังคับไม่ให้เกิดอีกครับ</span><br />
<span class="im1"><br /></span>
<span class="im2">การเจริญวิปัสสนาในชีวิตประจำวันสรุปเป็นข้อๆ ได้ดังนี้ครับ
  </span>
<br />
<ol>
<li><span class="im1"> เมื่อมีเวลาว่าง</span>ให้พยายาม<span class="im1">ทบทวนเรื่องราวที่เกิดขึ้นในชีวิต</span> 
    ตั้งแต่จำความได้ จนกระทั่งถึงปัจจุบัน ทบทวนไปช้าๆ ไม่ต้องรีบร้อนนะครับ และพยายามทบทวนถึง<span class="im1">ความรู้สึกที่เกิดขึ้น</span>ในขณะที่เหตุการณ์นั้นๆ กำลังเกิดขึ้นให้ได้ เมื่อจำเหตุการณ์นั้นได้ชัดเจนดีแล้วก็ให้<span class="im1">ทำใจให้เป็นกลางที่สุด</span> ปราศจากอคติความลำเอียงใดๆ ทำตัวเป็นผู้พิพากษาที่เที่ยงธรรมที่สุด แล้ว<span class="im1">พิจารณาเหตุการณ์นั้นๆ ให้ลึกซึ้ง</span> ละเอียดละออ มองในทุกแง่ทุกมุมนะครับ ให้เห็นว่าเหตุการณ์นั้นๆ  ทำให้เราเป็นสุขอย่างไรบ้าง มากน้อยแค่ไหน ทำให้เราเป็นทุกข์อย่างไรบ้าง
       มากน้อยแค่ไหน  และสุขที่ว่านั้นมีทุกข์เคลือบแฝงอยู่ด้วยหรือเปล่า หรือทุกข์ที่ว่านั้นมีสุขเคลือบแฝงอยู่ด้วยหรือเปล่า
        และเหตุการณ์นั้นๆ ส่งผลถึงชีวิตในเวลาต่อมาให้เป็นสุขหรือทุกข์บ้างหรือไม่
       อย่างไร<br />
    <br />
    <span class="im1">กล่าวโดยสรุป</span>ก็คือให้มองให้เห็นชัดเจนด้วยตัวเองว่าความสุขที่ได้รับมาจากเหตุการณ์นั้นๆ กับความทุกข์ที่ต้องเผชิญมันคุ้มกันหรือไม่
     การกระทำของเราในขณะนั้นเป็นไปตามความปรารถนาของเราอย่างแท้จริง หรือว่าเราควบคุมมันไม่ได้
     ความสุขความทุกข์นั้นอยู่กับเราได้นานเพียงใดครับ<br />
    <br />
    การพิจารณานั้น ใน<span class="im1">ช่วงแรกก็พิจารณากว้างๆ</span> โดยแบ่งช่วงพิจารณาเป็นวัยเด็ก
     ชีวิตการเรียน การทำงาน ความรัก การมีครอบครัว การมีลูก การทำสมาธิ ฯลฯ (โดยเฉพาะ<span class="im1">ความรักและการมีครอบครัว</span>นั้นให้พิจารณาให้ลึกซึ้งทั้งในเบื้องต้น ท่ามกลาง
      ที่สุดนะครับ เพราะพระพุทธเจ้าเปรียบเทียบความสุขทางโลกว่า เหมือน<span class="im1">การกินอ้อยจากโคนไปหาปลาย</span> 
    คือเริ่มต้นจะหอมหวาน แต่ยิ่งนานวันก็ยิ่งจืดชืด ดังนั้นถ้าพิจารณาเฉพาะตอนที่หอมหวาน
     ก็ย่อมจะไม่ได้ข้อมูลที่ถูกต้องแท้จริงครับ)<br />
    <br />
    เมื่อพิจารณากว้างๆ แล้ว ก็ค่อยๆ <span class="im1">พิจารณารายละเอียด</span>ในแต่ละเหตุการณ์ต่อไปนะครับ โดยพิจารณาเหตุการณ์ที่<span class="im1">ประทับใจมากๆ ก่อน</span> เมื่อพิจารณาได้มากพอสมควรแล้ว
      ก็จะเห็นได้ด้วยความรู้สึกของเราอย่างแท้จริงว่าชีวิตนี้เป็นสุขหรือทุกข์กันแน่
      มีสาระมากน้อยเพียงไหน น่าปรารถนาน่ารักน่าใคร่เพียงใด<br />
    <br />
    ที่สำคัญคือต้องทำใจให้เป็นกลางนะครับ&nbsp;<span class="im1">อย่าตัดสินไว้ล่วงหน้าก่อนว่าจะต้องเป็นสุขหรือทุกข์ 
      </span>หรือเป็นอย่างนั้นอย่างนี้ และต้อง<span class="im1">มองให้ลึกซึ้งทุกแง่ทุกมุม</span> 
    เช่น ความสำเร็จความภาคภูมิใจในอดีต ถ้าภายหลังทำไม่ได้ หรือมีใครมาพูดให้กระทบกระเทือนถึงความภาคภูมิใจอันนั้น
     ทำให้ต้องสูญเสียความภาคภูมิใจนั้นไป ก็อาจทำให้เราเป็นทุกข์อย่างมากมายก็ได้ครับ อย่ามองแง่เดียว  เพราะ<span class="im1">สิ่งที่มีคุณอนันต์ก็มักจะมีโทษมหันต์เช่นกันครับ</span><br />
  </li>
</ol>
<ol start="2">
<li><span class="im1">ก่อนนอนทุกคืน</span>ควรพิจารณาเหตุการณ์ที่เกิดขึ้นตลอดวันนี้ทั้งวัน
    โดยพิจารณาทำนองเดียวกันกับการพิจารณาในข้อ 1.) นะครับ (ข้อ 1. และข้อ 2. นี้อาศัยหลักการของ<span class="im1">บุพเพนิวาสานุสติญาณ</span> 
    ใน<span class="im1">วิชชา 3</span> เพียงแต่เมื่อระลึกชาติในอดีตไม่ได้ ก็ต้องพิจารณาเฉพาะในชาติปัจจุบันเท่าที่จะระลึกได้เท่านั้นครับ)<br />
    <br />
  </li>
<li>    <span class="im1">*** ในชีวิตประจำวัน</span>ก็ขอให้คอย<span class="im1">สังเกตความรู้สึกที่เกิดขึ้นในปัจจุบันในขณะนั้นๆ</span> ให้มากที่สุดเท่าที่จะทำได้นะครับ ถ้าเผลอไปก็ไม่เป็นไร พยายามสังเกตให้ได้มากที่สุดจนเคยชินเป็นนิสัย มีสติรู้ทันความรู้สึกตลอดเวลานะครับ<br />
    <br />
    ที่สำคัญคือ<span class="im1"> การสังเกตนั้นเพื่อศึกษาธรรมชาติ</span>ของร่างกายของจิตใจของเราเองนะครับว่ามีสุขมีทุกข์มากน้อยเพียงใด แปรปรวนไปได้อย่างไรบ้าง บังคับได้หรือไม่ได้ อยู่ในอำนาจหรือไม่ <span class="im1">ไม่ใช่สังเกตเพื่อจะบังคับหรือเพื่อจะข่มนะครับ&nbsp;</span>หรือจะลองบังคับมันดูก็ได้ครับ แล้วก็<span class="im1">จะรู้เองว่ามันอยู่ในอำนาจหรือเปล่า</span><br />
    <br />
    <span class="im1">***</span> หรืออีกนัยหนึ่งก็คือ<span class="im1">พยายามหา 
    "<b>เรา</b>" ให้เจอ</span> (คือหาว่าสิ่งที่ท่านรู้สึกว่าเป็นเรานั้นอยู่ตรงไหน
    หรือคืออะไร เช่น อาจจะรู้สึกว่า สมอง หรือ หัวใจ กระดูก ร่างกายทั้งหมด
    จิต ความรู้สึก ความคิด ความจำ ฯลฯ คือเรา หรือ เป็นเรานะครับ) เมื่อเจอ "<span class="im1">เรา</span>" 
    แล้ว ก็<span class="im1">คอยดู คอยสังเกต "<span class="im2">เรา</span>" 
    นั้นไปเรื่อยๆ</span> ทั้งเวลาที่ทำกรรมฐาน และเวลาที่ใช้ชีวิตประจำวันตามปกติ
    ตั้งแต่ตื่นนอนจนถึงเข้านอน จนกระทั่งหลับไปในที่สุดนะครับ คือรู้ตัวเมื่อไหร่ก็สังเกตเมื่อนั้น
    แล้วสิ่งที่ท่านคิดว่าคือ "<span class="im1">เรา</span>" นั้น ก็จะแสดงธรรมชาติที่แท้จริงให้เห็นมากขึ้นเรื่อยๆ ครับ<br />
    <br />
    แล้วท่านก็จะรู้ได้ด้วยตนเองนะครับว่า<span class="im1">สิ่งนั้นสมควรจะถูกเรียกว่า 
    "<span class="im2">เรา</span>" หรือ "<span class="im2">ของๆ เรา</span>" 
    หรือ "<span class="im2">ตัวตนของเรา</span>" หรือไม่ สิ่งนั้นควรค่าแก่การยึดมั่นถือมั่นหรือไม่</span><br />
    <br />
    เมื่อสังเกตมากขึ้นเรื่อยๆ แล้ว บางครั้ง "<span class="im1">เรา</span>" ก็อาจจะย้ายจุดไปอยู่ที่อื่นได้ครับ (เช่น เดิมรู้สึกว่าจิตคือเรา ต่อมากลับรู้สึกว่าความจำต่างหากที่เป็นเรา ต่อมาก็อาจย้ายไปที่จุดอื่นอีก
    ฯลฯ) ถ้าความรู้สึกว่าเป็น "เรา" ย้ายไปอยู่ที่จุดอื่น ก็ย้ายจุดในการดู ในการสังเกต
    ตาม "<span class="im1">เรา</span>" นั้นไปเรื่อยๆ จนกว่าจะหา "<span class="im1">เรา</span>" 
    ไม่เจอในที่สุดนะครับ<br />
    <br />
    ลองคิดดูให้ดีนะครับว่า สิ่งที่ไม่เที่ยง แปรปรวนไปตลอดเวลา นำทุกข์มาให้สารพัดอย่าง
    ไม่อยู่ในอำนาจ ไม่เป็นไปตามที่ใจปรารถนา เอาแน่อะไรไม่ได้ คาดหวังอะไรไม่ได้เลย
    ฯลฯ นั้นสมควรหรือที่จะเรียกว่าเป็น "<span class="im1">เรา</span>" หรือ "<span class="im1">ของๆ
      เรา</span>" หรือ "<span class="im1">ตัวตนของเรา</span>"<br />
    <br />
    ถ้าจะถือว่าสิ่งใดสิ่งหนึ่งเป็น "<span class="im1">เรา</span>" แล้ว อย่างน้อยสิ่งนั้นก็ควรจะอยู่ในอำนาจ
    และเป็นไปตามที่ใจปรารถนาได้ตลอดเวลาไม่ใช่หรือ ไม่ใช่แค่บางครั้งก็บังเอิญได้เหตุปัจจัยที่เหมาะสมก็เป็นอย่างที่ต้องการ
    แต่ถ้าไม่บังเอิญอย่างนั้นก็กลับกลายเป็นอย่างอื่น เช่น เมื่อมีเหตุให้สุขก็สุข
    มีเหตุให้ทุกข์ก็ทุกข์ มีเหตุให้โกรธก็โกรธ มีเหตุให้ดีใจก็ดีใจ มีเหตุให้เสียใจก็เสียใจ
    มีเหตุให้ป่วยก็ป่วย ฯลฯ ทั้งที่ไม่ได้อยากจะให้ทุกข์ ให้โกรธ ให้เสียใจ ให้เจ็บป่วย
    ฯลฯ เลยสักนิดเดียวนะครับ<br />
    <br /> 
  </li>
<li> ใน<span class="im1">เวลาทำกรรมฐาน </span>ขณะทำสมาธิก็คอย<span class="im1">สังเกตจิต
    หรือสังเกต "เรา" เป็นระยะๆ </span>ทำนองเดียวกับข้อ 3.) นะครับ ซึ่งจะเป็นการ<span class="im1">เจริญสมถะควบคู่กับวิปัสสนาครับ&nbsp;</span>และเมื่อคิดว่าทำสมาธิมากพอแล้ว ก็เปลี่ยนจุดยึดของจิตจากจุดที่ยึดไว้ในขณะทำสมาธิ
    มาเป็นการ<span class="im1">เพ่งจิตไปสำรวจตามจุดต่างๆ ของร่างกาย</span> 
    แล้วพิจารณาจุดนั้นให้ละเอียด ว่าจุดนั้นๆ นำความสุขอะไรมาให้เราบ้าง และจุดเดียวกันนั้นนำความทุกข์อะไรมาให้เราบ้าง
    ไม่ว่าจะเป็นในขณะปัจจุบันหรือในอดีตนะครับ<br />
    <br />
    ใหม่ๆ ก็แบ่งเป็นรูปกับนามและพิจารณาในปัจจุบันก่อนนะครับ จากนั้นจึงพิจารณาละเอียดขึ้นเป็นรูป
    เวทนา สัญญา สังขาร วิญญาณ แล้วพิจารณาละเอียดขึ้นอีกเป็นผม ตา ปาก จมูก แขน
    ขา  มือ เล็บ เท้า กระเพาะ ลำไส้ ฯลฯ ต่อไปเรื่อยๆ <span class="im1">ตามความชำนาญและความรู้แจ้งที่เกิดขึ้นครับ<br />
    <br />
    </span> เมื่อ<span class="im1">พิจารณาปัจจุบันจนชำนาญหรือชัดเจนแล้ว</span> 
    ก็พิจารณาถึงอดีตต่อไปนะครับ ว่าอวัยวะนั้นๆ เคยนำสุขนำทุกข์อะไรมาให้บ้าง <span class="im1">ยึดมั่นสิ่งใดมากก็พิจารณาสิ่งนั้นก่อนนะครับ</span> 
    พิจารณาอดีตบ้าง ปัจจุบันบ้างจนเห็นแจ้งทั้งในอดีตและปัจจุบัน ลองพิจารณาให้ดีนะครับว่ารูปนี้
    นามนี้ อวัยวะเหล่านี้ <span class="im1">มีสิ่งใดที่ไม่นำทุกข์มาให้เราบ้าง
      มีสิ่งใดที่อยู่ในอำนาจบ้าง มีสิ่งใดที่คงทนถาวร ไม่แปรปรวนไปตามเหตุตามปัจจัยบ้าง
      มีสิ่งใดที่ควรค่าแก่การยึดมั่นถือมั่นบ้าง สิ่งเหล่านี้ควรหรือที่จะคิดว่าเป็นเรา
      เป็นของของเรา เป็นตัวเป็นตนของเรา</span><br />
    <br />
  </li>
<li>หลังจากปฏิบัติไปได้ตามสมควรแล้วสิ่งเหล่านี้จะตามมาเองครับ คือ<br />
    <ul>
<li>  เมื่อ<span class="im1">เห็นทุกข์เห็นโทษ</span>ของสิ่งใดแล้ว
        ความยินดีรักใคร่ ความยึดมั่นถือมั่นในสิ่งนั้น ๆ ก็จะลดลงไปเอง นั่นคือ<span class="im1">กามฉันทะ</span>ก็จะมารบกวนเราน้อยลงไปเรื่อยๆ ครับ</li>
<li> เมือ<span class="im1">เห็นว่าสิ่งทั้งปวงไม่อยู่ในอำนาจ</span>ของใคร
          ทั้งหมดล้วนเป็นไปตามเหตุตามปัจจัย หรือเมื่อความยึดมั่นถือมั่นในสิ่งเหล่านั้นลดลงไปแล้ว
          ความขัดเคืองใจเพราะสิ่งนั้นๆ และความยินดีรักใคร่ในสิ่งนั้นๆ ก็จะลดลงไปเองครับ นั่นคือ <span class="im1">ปฏิฆะ
      และกามฉันทะ </span>ก็จะมารบกวนเราน้อยลงไปเรื่อย ๆ</li>
<li> เมื่อเห็นสิ่งต่างๆ <span class="im1">ด้วยความรู้แจ้งของเราเอง</span>อย่างแท้จริงแล้ว
          ความเคลือบแคลงลังเลสงสัยในพระพุทธ พระธรรม พระสงฆ์ ก็ย่อมจะหมดไป นั่นคือ<span class="im1">วิจิกิจฉา</span>ก็จะน้อยลงไปเรื่อยๆ ครับ<br />
        </li>
</ul>
</li>
</ol>
ถ้ามีความเพียรทำตามวิธีการเหล่านี้เรื่อยไปไม่ท้อถอยแล้ว ไม่ช้าก็จะเข้าถึงแก่นของศาสนาได้เองครับ และ<span class="im1">จะได้พบกับความสุขที่ไม่อาจหาได้จากทางโลก</span> ไม่อาจหาได้จากสมาธิ 
  ไม่สามารถซื้อได้ด้วยเงิน เป็น<span class="im1">ความสุขที่เกิดจากการที่จิตคลายความยึดมั่นในสิ่งทั้งปวงลงไป</span> 
  เป็นความสุขที่<span class="im1">ไม่มีทุกข์เจือปน</span> ไม่ต้องอาศัยเครื่องล่อใดๆ ทั้งสิ้น เป็นความสุขที่เกิดจากการที่จิตไม่หวั่นไหวไปตามอารมณ์ต่างๆ ที่มากระทบ 
  สามารถสงบอยู่ได้แม้ท่ามกลางพายุร้ายครับ<br />
<br />
<h3>
<span class="qa">หมายเหตุ</span></h3>
ในการเจริญวิปัสสนานั้น <span class="im1">ข้อที่สำคัญและทำให้ปัญญาเกิดได้มากที่สุดก็คือข้อ 
  3.) นะครับ</span><br />
<br />
<h3>
ข้อควรจำสำหรับผู้ต้องการพ้นทุกข์</h3>
ผู้ที่ปรารถนาความพ้นทุกข์อย่างสิ้นเชิงควรเตือนใจตนเองอยู่เสมอ 
  เพื่อให้มีสิ่งเหล่านี้นะครับ คือ<br />
<ul>
<li><span class="im2"><b>อาตาปี</b> </span>(ความเพียรเพื่อเผากิเลส) - มีความเพียรที่จะตามดูตามรู้ธรรมชาติของรูป/นามหรือกาย/ใจ 
  เพื่อศึกษาให้เห็นธรรมชาติที่แท้จริงของรูป/นาม เพื่อความคลายความยึดมั่นถือมั่นในรูป/นาม 
  ซึ่งจะทำให้กิเลสทั้งหลายถูกทำลายลงไปในที่สุดครับ</li>
<li><span class="im2"><b>สติมา</b></span> (ความระลึกได้) - มีสติระลึกได้อยู่เสมอว่า 
  ขณะนี้รูป/นามหรือกาย/ใจ โดยเฉพาะจิตใจอยู่ในสภาวะอย่างไรครับ</li>
<li><span class="im2"><b>สัมปชาโน</b></span> 
  (สัมปชัญญะ - ความรู้ตัวทั่วพร้อม) - สังเกตให้เห็นอย่างชัดแจ้งถึงสภาวะที่แท้จริงของรูป/นาม หรือกาย/ใจที่ปรากฎในขณะนั้น (ที่สติระลึกรู้อยู่นั้นนะครับ) คือ<span class="im1">สังเกตรายละเอียด</span>ต่างๆ ของสภาวะนั้นๆ ให้เห็นชัดเจนขึ้นเรื่อยๆ เช่น สภาวะของจิตขณะโกรธมีความเร่าร้อนอย่างไร 
  ทำให้เกิดความทุกข์อย่างไร ทำให้จิตเศร้าหมองอย่างไร มีความพลุ่งพล่านของจิตอย่างไร 
  มีความกระทบกระทั่งภายในใจอย่างไรบ้าง เกิดขึ้นได้อย่างไร บังคับได้หรือไม่ ตั้งอยู่ได้นานหรือไม่ 
  แปรปรวนไปเรื่อยๆ หรือไม่ ความรู้สึกเหล่านี้เกิดขึ้นที่บริเวณไหนของร่างกายหรือจิตใจ 
  ฯลฯ</li>
</ul>
<br />
เมื่อจิตอยู่ในสภาวะอื่นๆ ก็สังเกตทำนองเดียวกันนี้นะครับ<br />
<br />
เรื่องสัมปชัญญะนี้ใหม่ ๆ ก็จะยังเห็นไม่ชัดเจนและเห็นรายละเอียดได้ไม่กี่อย่าง 
  แต่เมื่อปฏิบัตินานขึ้น ก็จะ<span class="im1">เห็นรายละเอียดชัดเจนขึ้นเรื่อยๆ</span> เองครับ และวันหนึ่งข้างหน้าก็จะสามารถเห็นแจ้งแทงตลอดในธรรมชาติของรูป/นามได้เอง 
  ซึ่งหมายถึง<span class="im1">ความพ้นทุกข์ที่อยู่ไม่ไกลเลยครับ</span><br />
<br />
<div class="subject">
<h3>
  พุทธพจน์เกี่ยวกับวิปัสสนา</h3></div>
<h4>
<span class="im2">ปัญญาวรรค 
  วิปัสสนากถา</span> 
  พระสุตตันตปิฎก ขุททกนิกาย ปฏิสัมภิทามรรค</h4>
(ดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๓๑ หน้า : ๕๙๖ ข้อ : ๓๖)<br /><br />
[๗๓๑] ฯลฯ ดูก่อนภิกษุทั้งหลาย ภิกษุนั้นหนอ พิจารณาเห็น<span class="im1">สังขาร</span>ไร 
  ๆ โดยความ<span class="im1">เป็นของเที่ยง</span>อยู่ จักเป็นผู้ประกอบด้วยอนุโลมขันติ 
  (วิปัสสนาปัญญาตั้งแต่ขั้นต้นจนถึงขั้นที่กำลังจะบรรลุมรรคผล) ข้อนี้ไม่เป็นฐานะที่จะมีได้<br />
ผู้ไม่ประกอบด้วยอนุโลมขันติ จักย่างลงสู่สัมมัตตนิยาม (มรรคจิต - จิตในขณะทำลายกิเลสได้อย่างเด็ดขาด) ข้อนี้ไม่เป็นฐานะที่จะมีได้<br />
เมื่อไม่ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล 
  หรืออรหัตผล (เป็นพระอรหันต์ - ผู้ปราศจากกิเลส) ข้อนี้ไม่เป็นฐานะที่จะมีได้<br />
<br />
ดูก่อนภิกษุทั้งหลาย 
  ภิกษุนั้นหนอ พิจารณาเห็น<span class="im1">สังขาร</span>ทั้งปวงโดยความ<span class="im1">เป็นของไม่เที่ยง</span>อยู่ 
  จักเป็นผู้ประกอบด้วยอนุโลมขันติ ข้อนี้เป็นฐานะที่มีได้<br />
ผู้ประกอบด้วยอนุโลมขันติ จักย่างลงสู่สัมมัตตนิยาม ข้อนี้เป็นฐานะที่มีได้<br />
ผู้ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล หรืออรหัตผล 
  ข้อนี้เป็นฐานะที่มีได้<br />
<br />
[๗๓๒] ดูก่อนภิกษุทั้งหลาย ภิกษุนั้นหนอ พิจารณาเห็น<span class="im1">สังขาร</span>ไร 
  ๆ โดยความ<span class="im1">เป็นสุข</span> จักเป็นผู้ประกอบด้วยอนุโลมขันติ 
  ข้อนี้ไม่เป็นฐานะที่จะมีได้<br />
ผู้ไม่ประกอบด้วยอนุโลมขันติ จักย่างลงสู่สัมมัตตนิยาม ข้อนี้ไม่เป็นฐานะที่จะมีได้ 
  <br />
เมื่อไม่ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล 
  หรืออรหัตผล ข้อนี้ไม่เป็นฐานะที่จะมีได้ <br />
<br />
ดูก่อนภิกษุทั้งหลาย 
  ภิกษุนั้นหนอ พิจารณาเห็น<span class="im1">สังขาร</span>ทั้งปวงโดยความ<span class="im1">เป็นทุกข์</span>อยู่ 
  จักเป็นผู้ประกอบด้วยอนุโลมขันติ ข้อนี้เป็นฐานะที่มีได้ <br />
ผู้ประกอบด้วยอนุโลมขันติ จักย่างลงสู่สัมมัตตนิยาม ข้อนี้เป็นฐานะที่มีได้<br />
ผู้ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล หรืออรหัตผล 
  ข้อนี้เป็นฐานะที่มีได้<br />
<br />
[๗๓๓] ดูก่อนภิกษุทั้งหลาย ภิกษุนั้นหนอ พิจารณาเห็น<span class="im1">ธรรม</span>ไร 
  ๆ โดยความเป็น<span class="im1">อัตตา</span>อยู่ จักเป็นผู้ประกอบด้วยอนุโลมขันติ 
  ข้อนี้ไม่เป็นฐานะที่จะมีได้ <br />
ผู้ไม่ประกอบด้วยอนุโลมขันติ จักย่างลงสู่สัมมัตตนิยาม ข้อนี้ไม่เป็นฐานะที่จะมีได้ 
  <br />
เมื่อไม่ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล 
  หรืออรหัตผล ข้อนี้ไม่เป็นฐานะที่จะมีได้ <br />
<br />
ดูก่อนภิกษุทั้งหลาย 
  ภิกษุนั้นหนอ พิจารณาเห็น<span class="im1">ธรรม</span>ไร ๆโดยความเป็น<span class="im1">อนัตตา</span>อยู่ 
  จักเป็นผู้ประกอบด้วยอนุโลมขันติ ข้อนี้เป็นฐานะที่มีได้<br />
ผู้ประกอบด้วยอนุโลมขันติ จักย่างลงสู่สัมมัตตนิยาม ข้อนี้เป็นฐานะที่มีได้ <br />
ผู้ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล หรืออรหัตผล 
  ข้อนี้เป็นฐานะที่มีได้<br />
<br />
[๗๓๔] ดูก่อนภิกษุทั้งหลาย ภิกษุนั้นหนอ พิจารณาเห็น<span class="im1">นิพพาน</span>โดยความเป็น<span class="im1">ทุกข์</span>อยู่ 
  จักเป็นผู้ประกอบด้วยอนุโลมขันติ ข้อนี้ไม่เป็นฐานะที่จะมีได้ <br />
ผู้ไม่ประกอบด้วยอนุโลมขันติ จักย่างลงสู่สัมมัตตนิยาม ข้อนี้ไม่เป็นฐานะที่จะมีได้ 
  <br />
เมื่อไม่ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล 
  หรืออรหัตผล ข้อนี้ไม่เป็นฐานะที่จะมีได้ <br />
<br />
ดูก่อนภิกษุทั้งหลาย 
  ภิกษุนั้นหนอ พิจารณาเห็น<span class="im1">นิพพาน</span>โดยความเป็น<span class="im1">สุข</span>อยู่ 
  จักเป็นผู้ประกอบด้วยอนุโลมขันติ ข้อนี้เป็นฐานะที่มีได้ <br />
ผู้ประกอบด้วยอนุโลมขันติ จักย่างลงสู่สัมมัตตนิยาม ข้อนี้เป็นฐานะที่มีได้ <br />
ผู้ย่างลงสู่สัมมัตตนิยาม จักทำให้แจ้งซึ่งโสดาปัตติผล สกทาคามิผล อนาคามิผล หรืออรหัตผล 
  ข้อนี้เป็นฐานะที่มีได้<br />
<span class="im2"><br /></span>
<br />
<h4>
<span class="im2">
  คาถาธรรมบท มรรควรรคที่ ๒๐ </span>พระสุตตันตปิฎก ขุททกนิกาย </h4>
(ดูเปรียบเทียบกับพระไตรปิฎกภาษาไทย ฉบับมหาจุฬาลงกรณราชวิทยาลัย ได้ที่ เล่ม : ๒๕ หน้า : ๑๑๘ ข้อ : ๒๗๗)<br /><br />
[๓๐] 
  ๒. เมื่อใด บัณฑิตย่อมเห็นด้วยปัญญาว่า <span class="im1">สังขาร</span>ทั้งปวง<span class="im1">ไม่เที่ยง</span><br />
เมื่อนั้น ย่อมหน่ายใน<span class="im1">ทุกข์ </span>ความหน่ายในทุกข์ นั่นเป็นทางแห่งความหมดจด<br />
<br />
เมื่อใด 
  บัณฑิตย่อมเห็นด้วยปัญญาว่า <span class="im1">สังขาร</span>ทั้งปวงเป็น<span class="im1">ทุกข์ 
  </span><br />
เมื่อนั้น ย่อมหน่ายใน<span class="im1">ทุกข์ </span>ความหน่ายในทุกข์ นั่นเป็นทางแห่งความหมดจด<br />
<br />
เมื่อใด 
  บัณฑิตย่อมเห็นด้วยปัญญาว่า <span class="im1">ธรรม</span>ทั้งปวงเป็น<span class="im1">อนัตตา 
  </span><br />
เมื่อนั้น ย่อมหน่ายใน<span class="im1">ทุกข์ </span>ความหน่ายในทุกข์ นั่นเป็นทางแห่งความหมดจด<br />
<br />
<br />
<div class="sign">
ผู้รวบรวม<br />
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
