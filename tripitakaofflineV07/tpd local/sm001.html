<html>
<head>
<title>ธัมมโชติ - นิวรณ์ 5 และวิธีแก้ไข</title>
<meta content='width=device-width,initial-scale=1.0,minimum-scale=1.0,maximum-scale=1.0' name='viewport'/>
<meta http-equiv="Content-Type" content="text/html; charset=windows-874">
<link href="article.css" rel="stylesheet" type="text/css">

<style>
.gototop {
    padding: 5px 10px 2px 5px;
    border-radius: 7px 7px 0px 0px;
    position: fixed;
    z-index: 2;
    bottom: 0;
    right: 0;
    background-color: #b45f06;
    font-size: 20px;
    font-weight:500;
    color:blue;
    text-align: center;
    vertical-align: top;
    overflow-x: hidden;
}
.gototop a {
    color: #ffffff;
}
.mbutton {
    height:30px;
    border-radius: 5px;
    font-size:20px;
    font-weight:500;
    color:blue;
    text-align: center;
    vertical-align: top;
    overflow-y: hidden;
}
</style>
 
<script>
function resizeText(multiplier) {
  if (document.body.style.fontSize == "") {
    document.body.style.fontSize = "1.0em";
  }
  document.body.style.fontSize = parseFloat(document.body.style.fontSize) + (multiplier * 0.2) + "em";
}
</script>

<!doctype html public "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<style>
#displaybox {
	z-index: 10;
	background-color:#BB8D2F;
	position:fixed; top:5%; left:10%; width:80%; height:90%; text-align:right; color:#ffffff;color:#0F0;
}
#displaybox a:link {
    color: #ffffff;
}
#displaybox a:visited {
    color: #ffffff;
}
        .menus {
      margin:2%;
}      
</style>
<script>
var globalvar;
var thediv;
function clicker(mypage){
        globalvar=mypage;
	thediv=document.getElementById('displaybox');
	if(thediv.style.display == "none"){
		thediv.style.display = "";
		thediv.innerHTML = "<a href='#!' onclick='return clicker();'>X ปิด</a><br/><span class='menus'><object data="+mypage+" height='94%' width='96%'></object></span>";
	}else{
		thediv.style.display = "none";
		thediv.innerHTML = '';
	}
	return false;
}
function recall() {
    thediv.style.display = "none";
    clicker(globalvar);
}
</script>
<div id="displaybox" style="display: none;"></div>
</!doctype>

<div id="gotop" class="gototop">
<a href="#!" onClick="return clicker('../0-menu.html');"><button type='button' class='mbutton'>สารบัญ</button></a>
<a href="#!" onClick="resizeText(-1)"><button type='button' class='mbutton'><img alt="ลดขนาดอักษร" src="../picture/font2small.gif" title="ลดขนาดอักษร" /></button></a>
<a href="#!" onClick="resizeText(1)"><button type='button' class='mbutton'><img alt="เพิ่มขนาดอักษร" src="../picture/font2big.gif" title="เพิ่มขนาดอักษร" /></button></a>
<a href="#top"><button type='button' class='mbutton'>กลับด้านบน</button></a>
</div>

<noscript>
<div id="noscr" class="gototop" style="background-color: green; z-index: 3;">
<a href="../0-menu.html"  ><button type='button' class='mbutton'>สารบัญ</button></a>
<a href="#top"><button type='button' class='mbutton'>กลับด้านบน</button></a>
</div>
</noscript>
</head>

<body class="body">
<br />
<div class="subject"><h2>
นิวรณ์ 5 และวิธีแก้ไข</h2></div>
<br />
<div class="subject">
</div>
<h3>
    นิวรณ์ 
    5</h3>
<br />
นิวรณ์ 
    คือสิ่งที่ขวางกั้นจิตทำให้สมาธิไม่อาจเกิดขึ้นได้ มี 5 อย่างนะครับ คือ<br />
<ol>
<li> 
    <div>
<span class="im2"><b> กามฉันทะ</b></span> คือความยินดี พอใจ เพลิดเพลินในกามคุณอารมณ์ 
      ได้แก่ ความยินดี พอใจในรูป เสียง กลิ่น รส โผฏฐัพพะ (สิ่งสัมผัสทางกาย) อันน่ายินดี 
      น่ารักใคร่พอใจ รวมทั้งความคิดอันเกี่ยวเนื่องด้วยรูป เสียง กลิ่น รส โผฏฐัพพะนั้น 
      (คำว่ากามในทางธรรมนั้น ไม่ได้หมายถึงเรื่องเพศเท่านั้นนะครับ)<br />
<br /></div>
</li>
<li> 
    <div>
<span class="im2"><b>พยาปาทะ</b></span> คือ ความโกรธ ความพยาบาท ความไม่พอใจ 
      ขัดเคืองใจ<br />
<br /></div>
</li>
<li> 
    <div>
<span class="im2"><b>ถีนมิทธะ</b></span> แยกเป็น<span class="im1">ถีนะ</span>คือความหดหู่ท้อถอย 
      และ<span class="im1">มิทธะ</span>คือความง่วงเหงาหาวนอน<br />
<br />
ถีนะและมิทธะนั้นมีอาการแสดงออกที่คล้ายกันมากครับ คือทำให้เกิดอาการเซื่องซึมเหมือนกัน 
      แต่มีสาเหตุที่ต่างกันคือ<br />
<br />
<span class="im1">ถีนะเป็นกิเลสชนิดหนึ่ง</span> เกิดจากการปรุงแต่งของจิต 
      ทำให้เกิดความย่อท้อ เบื่อหน่าย เซื่องซึม ง่วงนอน ไม่มีกำลังที่จะทำความเพียรต่อไป <br />
<br />
ส่วน<span class="im1">มิทธะ</span>นั้นเกิดจากความเมื่อยล้าอ่อนเพลียของร่างกายหรือจิตใจจริง ๆ เนื่องจากตรากตรำมามาก หรือขาดการพักผ่อนที่เพียงพอ หรือการรับประทานอาหารที่มากเกินไป 
      <span class="im1">มิทธะนี้ไม่จัดเป็นกิเลสนะครับ</span> (พระอรหันต์ไม่มีถีนะแล้ว 
      แต่ยังมีมิทธะได้เป็นบางครั้งครับ)<br />
<br /></div>
</li>
<li> 
    <div>
<span class="im2"><b> อุทธัจจกุกกุจจะ</b></span> แยกเป็น<span class="im1">อุทธัจจะ</span>คือความฟุ้งซ่านของจิต 
      และ<span class="im1">กุกกุจจะ</span>คือความรำคาญใจ<br />
<br />
<span class="im1">อุทธัจจะ</span>นั้นคือการที่จิตไม่สามารถยึดอยู่กับสิ่งใดสิ่งหนึ่งได้เป็นเวลานาน 
      จึงเกิดอาการฟุ้งซ่าน เลื่อนลอยไปเรื่องนั้นที เรื่องนี้ที<br />
<br />
ส่วน<span class="im1">กุกกุจจะ</span>นั้นเกิดจากความกังวลใจ หรือไม่สบายใจถึงอกุศลที่ได้ทำไปแล้วในอดีต 
      ว่าไม่น่าทำไปอย่างนั้นเลย หรือบุญกุศลต่างๆ ที่ควรทำแต่ยังไม่ได้ทำ ว่าน่าจะได้ทำอย่างนั้นอย่างนี้<br />
<br /></div>
</li>
<li> 
    <div>
<span class="im2"><b>วิจิกิจฉา</b></span> คือความลังเลสงสัย ไม่แน่ใจ หรือไม่ปักใจเชื่อว่าสิ่งใดถูกสิ่งใดผิด 
      หรือควรทำแบบไหนดี จิตจึงไม่อาจมุ่งมั่นในอารมณ์ใดอารมณ์หนึ่งได้อย่างเต็มที่ 
      สมาธิจึงไม่เกิดขึ้นครับ</div>
</li>
</ol>
<div>
นิวรณ์ทั้ง 5 ตัวนี้ มี<span class="im1">เฉพาะอุทธัจจะเท่านั้นนะครับที่เกิดขึ้นตัวเดียวได้ 
    </span>ส่วนนิวรณ์ตัวอื่น ๆ นอกนั้น เมื่อเกิดจะเกิดขึ้นร่วมกับอุทธัจจะเสมอ<br />
<br />
นิวรณ์ทั้ง5 เป็นอุปสรรคสำคัญในการทำสมาธิ ถ้านิวรณ์ตัวใดตัวหนึ่ง หรือหลายตัวเกิดขึ้น 
    สมาธิก็ไม่อาจเกิดขึ้นได้เลยครับ&nbsp;<span class="im1">แต่นิวรณ์ทั้ง 5 นี้ไม่เป็นตัวขวางกั้นวิปัสสนาเลย</span> 
    ทั้งยังเป็นประโยชน์แก่วิปัสสนาอีกด้วยครับ เพราะวิปัสสนานั้นเป็นการเรียนรู้ธรรมชาติของสรรพสิ่ง 
    ไม่ว่าขณะนั้นอะไรจะเกิดขึ้น ก็เป็นประโยชน์ให้เรียนรู้ได้เสมอ นิวรณ์ทั้ง 5 
    นี้ก็เป็นธรรมชาติอย่างหนึ่ง ๆ ของจิตที่เป็นประโยชน์ในการเรียนรู้ ให้เห็นถึงความไม่เที่ยง 
    เป็นทุกข์ ไม่อยู่ในอำนาจ ของจิตเช่นกันครับ อยู่ที่ว่าจะมีสติมีปัญญาพอที่จะมองเห็นสัจจธรรมนั้นหรือเปล่า<br />
<br />
<div class="subject">
<br /></div>
<h3>
    วิธีแก้ไขนิวรณ์ 5</h3>
<br />
เมื่อนิวรณ์เกิดขึ้นมีวิธีแก้ดังนี้คือ<br />
<br />
1.) <span class="im2"><b>กามฉันทะ</b></span> แก้ได้หลายวิธีตามลักษณะของกามฉันทะที่เกิดขึ้น 
    ดังนี้ครับ</div>
<ul>
<li> 
    <div>
พิจารณาถึงความจริงที่ว่า<span class="im1">กามคุณทั้งหลายนั้นมีสุขน้อยมีทุกข์มาก 
      </span>คือให้ความสุขในช่วงที่ได้มาใหม่ ๆ ซึ่งเป็นเสมือน<span class="im1">เหยื่อล่อ</span>ให้ติด 
      ครั้นเมื่อติดในสิ่งนั้น ๆ แล้ว ความ<span class="im1">ทุกข์ทั้งหลายก็จะตามมา</span> 
      ถ้ายิ่งถูกใจมากเท่าใด ก็จะยิ่งนำความทุกข์มาให้มากขึ้นเท่านั้น ไม่ว่าจะเป็นทุกข์จากการแสวงหาเพื่อให้ได้มากยิ่งขึ้น 
      ทุกข์จากการพยายามรักษาสิ่งนั้นเอาไว้ ทุกข์จากความหวงแหน ความกลัวว่าจะต้องสูญเสียสิ่งนั้นไป 
      และเมื่อต้องสูญเสียสิ่งนั้นไป ก็จะยิ่งเป็นทุกข์ยิ่งขึ้นไปอีก เพราะเราทั้งหลายล้วนจะต้องพลัดพรากจากสิ่งที่เป็นที่รักที่พอใจ 
      ด้วยกันทั้งหมดทั้งสิ้น<br />
<br /></div>
</li>
<li> 
    <div>
พิจารณาถึงความที่<span class="im1">สิ่งทั้งหลายมีความแปรปรวนไปตลอดเวลา 
      </span>สิ่งที่ให้ความสุขในวันนี้ ก็อาจจะนำความทุกข์มาให้ได้ในวันข้างหน้า 
      เช่น คนที่ทำดีกับเราในวันนี้ ต่อไปถ้าเขาเบื่อ หรือไม่พอใจอะไรเราขึ้นมา เขาก็อาจจะร้ายกับเราอย่างมากก็ได้นะครับ<br />
<br /></div>
</li>
<li> 
    <div>
พิจารณาถึงความเป็น<span class="im1">อสุภะ</span> คือเป็นของไม่สวยไม่งาม 
      เต็มไปด้วยของไม่สะอาด ร่างกายที่เห็นว่าสวยงามในตอนนี้ จะคงสภาพอยู่ได้นานสักเท่าใด 
      พอแก่ตัวขึ้นก็ย่อมจะหย่อนยาน เหี่ยวย่นไม่น่าดู ถึงแม้ในตอนนี้เอง ก็<span class="im1">เต็มไปด้วยของสกปรกไปทั้งตัว</span> 
      ตั้งแต่เส้นผมจรดปลายเท้า (ไม่เชื่อก็ลองไม่อาบน้ำดูสักวันสองวันก็จะรู้เองครับ) 
      ลองพิจารณาดูเถิดว่ามีส่วนไหนที่ไม่ต้องคอยทำความสะอาดบ้าง และถ้าถึงเวลาที่กลายสภาพเป็นเพียงซากศพแล้วจะขนาดไหน<br />
<br /></div>
</li>
<li> 
    <div>
พิจารณาถึง<span class="im1">คุณของการออกจากกาม หรือประโยชน์ของสมาธิ</span> 
      เช่น<br />
<br /></div>
<ul>
<li> 
        เป็นความสุขที่ประณีต ละเอียดอ่อน เบาสบายไม่หนักอึ้งเหมือนกาม คนที่ได้สัมผัสกับความสุขจากสมาธิสักครั้ง 
        ก็จะรู้ได้เองว่าเหนือกว่าความสุขจากกามมากเพียงใดครับ<br />
        </li>
<li> 
        <div>
เป็นความสุขที่ไม่ต้องแสวงหาจากภายนอก เพราะเกิดจากความสงบภายใน จึงไม่ต้องมีการแย่งชิง 
          ไม่ต้องยื้อแย่งแข่งขัน ไม่ต้องกลัวถูกลักขโมย</div>
</li>
<li> 
        <div>
เป็นความสุขที่ไม่ต้องมีวัตถุใดๆ มาเป็นเครื่องล่อ จึงไม่ต้องเสียค่าใช้จ่ายใดๆ 
          ทั้งสิ้นเลยครับ</div>
</li>
</ul>
</li>
</ul>
<br />
<div>
2.) <span class="im2"><b>พยาปาทะ</b></span> มีวิธีแก้ดังนี้ครับ</div>
<ul>
<li> 
    <div>
<span class="im1">มองโลกในแง่ดี</span>ให้เห็นว่าคนที่ทำให้เราไม่พอใจนั้น 
      เขาคงไม่ได้ตั้งใจหรอก เขาคงทำไปเพราะรู้เท่าไม่ถึงการณ์ หรือเข้าใจผิด หรือถูกเหตุการณ์บังคับ 
      ถ้าเขารู้หรือเลือกได้เขาคงไม่ทำอย่างนั้น<br />
<br /></div>
</li>
<li> 
    <div>
คิดถึงหลักความจริงที่ว่า คนเราเมื่ออยู่ใกล้กันก็ย่อมมีโอกาสที่จะทำในสิ่งที่ไม่ถูกใจคนอื่นได้เป็นครั้งคราวอยู่แล้ว เพราะคงไม่มีใครสามารถทำให้ถูกใจคนอื่นได้ตลอดเวลานะครับ&nbsp;<span class="im1">แม้ตัวเราเองก็ยังเคยทำให้คนอื่นไม่พอใจเช่นกัน</span> 
      เพราะฉะนั้น เมื่อคนอื่นทำไม่ถูกใจเราบ้าง ก็ย่อมจะเป็นเรื่องธรรมดา ไม่ควรจะถือโทษโกรธกันให้เป็นทุกข์กันไปเปล่าๆ นะครับ<br />
<br /></div>
</li>
<li> 
    <div>
พิจารณาถึง<span class="im1">คุณของการให้อภัย</span> ว่าอภัยทานนั้นเป็นบุญอันยิ่งใหญ่ 
      เป็นการทำบุญโดยไม่ต้องเสียอะไรเลยครับ<br />
<br /></div>
</li>
<li> 
    <div>
คิดเสียว่าเป็นการ<span class="im1">ฝึกจิตของตัวเราเองให้เข้มแข็งขึ้น</span> 
      โดยการพยายามเอาชนะใจตนเอง เอาชนะความโกรธ และขอบคุณผู้ที่ทำให้เราโกรธที่ให้โอกาสในการฝึกจิตแก่เรา 
      ให้เราได้สร้างและเพิ่มพูนขันติบารมีด้วยครับ<br />
<br /></div>
</li>
<li> 
    <div>
คิดถึงเรื่อง<span class="im1">กฎแห่งกรรม</span> ว่าสัตว์โลกมีกรรมเป็นของของตน 
      ใครสร้างกรรมอันใดไว้ ย่อมต้องรับผลกรรมนั้นๆ สืบไป การที่เราเจอเหตุการณ์ที่ไม่ดีในครั้งนี้ 
      ก็คงเป็นเพราะกรรมเก่าที่เราได้ทำเอาไว้ สำหรับคนที่ทำไม่ดีกับเราในครั้งนี้นั้น 
      เขาก็จะได้รับผลกรรมนั้นเองในวันข้างหน้าอย่างหลีกเลี่ยงไม่ได้เช่นกันครับ<br />
<br /></div>
</li>
<li> 
    <div>
ให้ความรู้สึก<span class="im1">สงสารผู้ที่ทำไม่ดีกับเรา</span>ในครั้งนี้ 
      ว่าเขาไม่น่าทำอย่างนั้นเลย เพราะเมื่อเขาทำแล้วต่อไปเมื่อกรรมนั้นส่งผลเขาก็จะต้องเป็นทุกข์ทรมานเพราะกรรมนั้นนะครับ<br />
<br /></div>
</li>
<li> 
    <div>
พิจารณา<span class="im1">โทษของความโกรธ</span> ว่าคนที่โกรธก็เหมือนกับจุดไฟเผาตัวเอง 
      ทำให้ต้องเป็นทุกข์เร่าร้อน หน้าตาก็ไม่น่าดู แถมยังเสี่ยงต่อการเป็นโรคหัวใจอีกด้วยครับ เพราะฉะนั้นก็มีแต่คนโง่กับคนบ้าเท่านั้นที่ผูกโกรธเอาไว้<br />
<br /></div>
</li>
<li> 
    <div>
<span class="im1">แผ่เมตตาให้กับคนที่เราโกรธ</span> ถ้าทำได้นอกจากจะดับทุกข์จากความโกรธได้แล้ว 
      ยังทำให้มีความสุขจากการแผ่เมตตานั้นอีกด้วยและยังจะเป็นการพัฒนาจิตให้สูงขึ้นไปด้วยครับ</div>
</li>
</ul>
<br />
<div>
3.) <span class="im2"><b>ถีนมิทธะ</b></span> แยกเป็น<span class="im1">ถีนะ</span>คือความหดหู่ท้อถอยนั้นแก้โดย</div>
<ul>
<li> 
    <div>
พิจารณาถึง<span class="im1">โทษของกามและคุณของสมาธิ</span> เพื่อทำให้เกิดความเพียร 
      ในการปฏิบัติให้พ้นจากโทษของกามเหล่านั้น<br />
<br /></div>
</li>
<li> 
    <div>
<span class="im1">คบหากับคนที่มีความเพียร</span> ฝักใฝ่ยินดีในการทำสมาธิ<br />
<br /></div>
</li>
<li> 
    <div>
<span class="im1">หลีกเว้นจากคนที่ไม่ชอบทำสมาธิ</span> หรือคนที่เบื่อหน่ายในสมาธิ</div>
</li>
</ul>
<div>
<br />
ส่วน<span class="im1">มิทธะ</span>คือความง่วงเหงาหาวนอนนั้น มีวิธีแก้หลายวิธีครับ ดังที่พระพุทธเจ้าตรัสแก่พระโมคคัลลานะ สรุปได้เป็นขั้นๆ ดังนี้</div>
<ul>
<li> 
    <div>
ในขณะที่เพ่งจิตในสิ่งใดสิ่งหนึ่งอยู่ เพื่อทำสมาธิหรือวิปัสสนาก็ตาม แล้วเกิดความง่วงขึ้นมา 
      ให้<span class="im1">เพ่งสิ่งนั้นให้มาก หรือให้หนักแน่นขึ้นไปอีก</span> 
      ก็จะทำให้หายง่วงได้ครับ<br />
<br /></div>
</li>
<li> 
    <div>
ถ้ายังไม่หายง่วง ให้<span class="im1">ตรึกตรอง พิจารณาธรรม</span>ที่ได้อ่าน 
      หรือได้ฟัง ได้เรียนมาแล้ว โดย<span class="im1">นึกในใจนะครับ</span><br />
<br /></div>
</li>
<li> 
    <div>
ถ้ายังไม่หายง่วงให้<span class="im1">สาธยายธรรม</span>ที่ได้อ่าน ได้ฟัง 
      หรือได้เรียนมาแล้ว คือให้พูดออกเสียงด้วยครับ<br />
<br /></div>
</li>
<li> 
    <div>
ถ้ายังไม่หายง่วงให้<span class="im1">ยอนช่องหู</span>ทั้งสองข้าง (เอานิ้วไชเข้าไปในรูหู)<span class="im1"> 
      เอามือลูบตัว</span><br />
<br /></div>
</li>
<li> 
    <div>
ถ้ายังไม่หายง่วง ให้ลุกขึ้น<span class="im1">ยืน เอาน้ำล้างตา เหลียวดูทิศทั้งหลาย</span> 
      แหงนดูดาวนักษัตรฤกษ์ (คือให้มองไปทางโน้นทีทางนี้ที บิดคอไปมาครับ)<br />
<br /></div>
</li>
<li> 
    <div>
ถ้ายังไม่หายง่วง ให้ทำในใจถึง<span class="im1">อาโลกสัญญา</span> (นึกถึงแสงสว่าง) 
      ตั้งความสำคัญในกลางวัน ว่ากลางวันอย่างไร กลางคืนอย่างนั้น กลางคืนอย่างไร 
      กลางวันอย่างนั้น มีใจเปิดเผยอยู่ฉะนี้ ไม่มีอะไรหุ้มห่อ ทำจิตอันมีแสงสว่างให้เกิด 
      (คือให้ทำความรู้สึกเหมือนกับว่า กลางคืนนั้นสว่างราวกับเป็นกลางวันครับ)<br />
<br /></div>
</li>
<li> 
    <div>
ถ้ายังไม่หายง่วง ให้<span class="im1">เดินกลับไปกลับมา</span> สำรวมอินทรีย์ 
      มีใจไม่คิดไปในภายนอก (ควรเดินเร็วๆ ให้หายง่วงนะครับ)<br />
<br /></div>
</li>
<li> 
    <div>
ถ้ายังไม่หายง่วงอีก ให้สำเร็จ<span class="im1">สีหไสยาสน์</span> คือ 
      นอนตะแคงเบื้องขวา ซ้อนเท้าเหลื่อมเท้า (เหมือนพระพุทธรูปนอนนะครับ) มีสติสัมปชัญญะ 
      โดยบอกกับตัวเองว่า ทันทีที่รู้สึกตัวตื่นแล้ว จะรีบลุกขึ้นทันที ด้วยตั้งใจว่า 
      เราจักไม่ประกอบความสุขในการนอน ความสุขในการเอนข้าง ความสุขในการเคลิ้มหลับ</div>
</li>
</ul>
<br />
<div>
4.)<span class="im2"> <b>อุทธัจจกุกกุจจะ</b></span> แยกเป็น<span class="im1">อุทธัจจะ</span>คือความฟุ้งซ่านของจิต 
    แก้โดย</div>
<ul>
<li> 
    <div>
ใช้<span class="im1">เทคนิคกลั้นลมหายใจ</span> (เทคนิคนี้นอกจากจะใช้แก้ความฟุ้งซ่านได้แล้ว 
      ยังใช้ในการแก้ความง่วงได้อีกด้วยครับ) โดยการทำตามขั้นตอนดังต่อไปนี้<br />
<br /></div>
<ul>
<li> 
        <div>
เริ่มจากการหายใจเข้าออกให้ลึกที่สุด โดยทำเหมือนถอนหายใจแรงๆ สัก 3 รอบ</div>
</li>
<li> 
        <div>
จากนั้นทำสิ่งต่อไปนี้พร้อมกันคือ</div>
<ul>
<li> 
            <div>
ใช้ลิ้นดุนเพดานปากอย่างแรง</div>
</li>
<li> 
            <div>
หลับตาปี๋</div>
</li>
<li> 
            <div>
เกร็งกล้ามเนื้อบริเวณใบหน้า และกล้ามเนื้อทั่วร่างกายให้มากที่สุด</div>
</li>
<li> 
            <div>
กลั้นลมหายใจให้นานที่สุดเท่าที่จะทำได้ พร้อมกับทำสมาธิโดยกำหนดจิตไว้ที่การกลั้นลมหายใจนั้น<br />
<br /></div>
</li>
</ul>
</li>
</ul>
</li>
<li> 
    <div>
<span class="im1">เพิ่มความหนักแน่น</span> หรือ<span class="im1">ความถี่</span>ของสิ่งที่ใช้ยึดจิตขึ้นไปอีก 
      เพื่อให้สามารถประคองจิตได้ง่ายยิ่งขึ้น หรือลดโอกาสในการฟุ้งให้น้อยลงครับ เช่น<br />
<br /></div>
<ul>
<li> 
        <div>
ถ้าตอนแรกใช้กำหนดลมหายใจเข้า/ออก โดยบริกรรมว่าพุทธ/โธ หรือ เข้า/ออก 
          ซ้ำไปซ้ำมา ก็เปลี่ยนเป็นนับลมหายใจแทน โดยหายใจเข้านับ 1 ออกนับ 1 เข้า-2 
          ออก-2 ... จนถึง เข้า-10 ออก-10 แล้วเริ่มนับ 1 ใหม่ การนับนี้ให้<span class="im1">ลากเสียง(ในใจ) 
          ให้ยาว</span>ตั้งแต่เริ่มหายใจเข้าหรือออก จนกระทั่งสุดลมหายใจ เพื่อให้จิตเกาะติดกับเสียงนั้นไปตลอด</div>
</li>
<li> 
        <div>
ถ้ายังไม่หายก็เปลี่ยนเป็น เข้า-1 ออก-2 เข้า-3 ออก-4 ...... เข้า-9 ออก-10 
          แล้วเริ่มนับ 1 ใหม่</div>
</li>
<li> 
        <div>
ถ้ายังไม่หายอีกก็เปลี่ยนเป็นรอบแรกนับจาก 1จนถึง 10 (เหมือนครั้งที่แล้ว) 
          รอบที่สองนับจาก 1 - 9 ลดลงไปเรื่อยๆ จนเหลือนับ 1 - 5 แล้วค่อยเพิ่มขึ้นเป็น 
          1 - 6 ...... จนถึง 1 - 10 แล้วลดลงใหม่จนเหลือ 1 - 5 แล้วเพิ่มขึ้นจนถึง 
          1 - 10 กลับไปกลับมาเรื่อยๆ เพื่อให้ต้องเพิ่มความตั้งใจขึ้นอีก</div>
</li>
<li> 
        <div>
ถ้ายังไม่หายอีกก็เปลี่ยนเป็นนับเลขอย่างเร็ว คือขณะหายใจเข้าแต่ละครั้งก็นับเลข 
          1,2,3,... อย่างรวดเร็วจนกว่าจะสุดลมหายใจ พอเริ่มหายใจออกก็เริ่มนับ 1,2,3,... 
          ใหม่จนสุดลมหายใจเช่นกัน ทั้งนี้ไม่ต้องไปกำหนดว่าตอนหายใจเข้า/ออกแต่ละครั้งจะต้องนับได้ถึงเลขอะไรนะครับ เช่น หายใจเข้าครั้งแรกอาจจะนับได้ถึง 12 พอหายใจออกอาจจะได้แค่ 10 หายใจเข้าครั้งต่อไปอาจจะได้แค่ 
          9 ก็ได้ครับ</div>
</li>
</ul>
</li>
</ul>
<br />
<div>
*** ในการหายใจนั้นที่สำคัญคือ<span class="im1">ให้หายใจให้เป็นธรรมชาติให้มากที่สุดนะครับ&nbsp;</span>อย่าไปบังคับลมหายใจให้ยาวหรือสั้น บางขณะอาจหายใจยาว บางขณะอาจสั้นก็ปล่อยไปตามธรรมชาติของมัน 
    เรามีหน้าที่เพียงแค่สังเกตดูเท่านั้นครับ คือมีสติตามรู้สภาวะลักษณะของลมหายใจที่เกิดขึ้นในขณะนั้นและสังเกตความเปลี่ยนแปลงไปเรื่อยๆ อย่าคาดหวังว่าลมหายใจจะมีลักษณะอย่างไร เป็นเพียงผู้ดูไม่ใช่ผู้แสดงหรือผู้กำกับนะครับ จิตใจก็จะสงบระงับมากขึ้นเรื่อยๆ ไม่กระสับกระส่าย ดิ้นรน บีบคั้น กดดันเหมือนการบังคับหรือคาดหวังในสภาวะของลมหายใจครับ<br />
<br />
*** ทำใจให้สบาย <span class="im1">อย่ามุ่งมั่นมากเกินไป</span>จนเครียด 
    จะทำให้ฟุ้งซ่านหนักขึ้น ค่อยๆ ฝึกไปเรื่อยๆ แล้วจะดีขึ้นเองครับ อย่าหวัง&nbsp;<span class="im1">อย่ากำหนดกฎเกณฑ์</span>ว่าวันนี้จะต้องได้อย่างนั้นอย่างนี้ 
    <span class="im1"> ปล่อยวางให้มากที่สุด ทำใจให้อยู่กับปัจจุบัน</span> 
    คือเพียงแค่สังเกตว่าตอนนี้เป็นอย่างไรก็พอแล้ว อย่าคิดบังคับให้สมาธิเกิด ยิ่งบีบแน่นมันจะยิ่งทะลักออกมา 
    ยิ่งฟุ้งไปกันใหญ่ครับ<br />
<br />
*** ถ้านับเลขผิดให้เริ่มต้นนับ 1 ใหม่ แล้วดูว่าวันนี้จะนับได้มากที่สุดถึงแค่ไหน<br />
<br />
*** เมื่อนับถี่ที่สุดถึงขั้นไหนแล้วเอาจิตให้อยู่ได้ก็หยุดอยู่แค่ขั้นนั้นนะครับ พอฝึกจิตได้นิ่งพอสมควรแล้ว 
    ก็ลองลดการนับไปใช้ขั้นที่เบาลงเรื่อยๆ จิตจะได้ประณีตขึ้นเรื่อยๆ ครับ<br />
<br />
<br />
ส่วน<span class="im1">กุกกุจจะ</span>คือความรำคาญใจนั้นแก้ได้โดย</div>
<ul>
<li> 
    <div>
พยายาม<span class="im1">ปล่อยวางในสิ่งนั้นๆ</span> โดยคิดว่าอดีตก็ผ่านไปแล้ว 
      คิดมากไปก็เท่านั้น อนาคตก็ยังมาไม่ถึง เรามาทำปัจจุบันให้ดีที่สุดดีกว่า ตอนนี้เป็นเวลาทำกรรมฐาน 
      เพราะฉะนั้นอย่างอื่นพักไว้ก่อน ยังไม่ถึงเวลาคิดเรื่องเหล่านั้นนะครับ<br />
<br /></div>
</li>
<li> 
    <div>
ถ้าแก้ไม่หายจริงๆ ก็ไปจัดการเรื่องเหล่านั้นให้เรียบร้อย แล้วถึงกลับมาทำกรรมฐานใหม่ก็ได้ครับ</div>
</li>
</ul>
<br />
<div>
5.) 
      <span class="im2"><b>วิจิกิจฉา</b></span> แก้ได้โดย</div>
<ul>
<li> 
    <div>
พยายามศึกษาหาความรู้ให้มากที่สุด<br />
<br /></div>
</li>
<li>
    <div>
ถ้ายังไม่แน่ใจในสิ่งที่ทำว่าถูกทางหรือไม่ ก็คิดว่าเราจะลองทางนี้ดูก่อน ถ้าถูกก็เป็นสิ่งที่ดีแต่ถ้าผิดเราก็จะได้รู้ว่าผิดจะได้หายสงสัย แล้วจะได้พิจารณาหาทางอื่นที่ถูกได้ ยังไงก็ดีกว่ามัวแต่สงสัยอยู่แล้วไม่ได้ลองทำอะไรเลยซึ่งจะทำให้ต้องสงสัยตลอดไปนะครับ</div>
</li>
</ul>
<br />
<div class="sign">
ผู้รวบรวม<br />
ธัมมโชติ</div>
<br /><br /><br />
<br><br>
สามารถดูแบบ online ได้ที่<br><a href="http://tripitaka-online.blogspot.com/" target="_blank">http://<wbr></wbr>tripitaka<wbr></wbr>-online.<wbr></wbr>blogspot<wbr></wbr>.com</a><br><br><br><br>
</body>
</html>
